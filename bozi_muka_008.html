<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Lída">
    <meta name="apple-mobile-web-app-capable" content="yes">
    <title>Lída • Boží muka</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./bozi_muka_007.html">
    <link rel="next" href="./bozi_muka_009.html">
    <meta name="nb-order" content="4">
    <link rel="self" href="bozi_muka_008.html">
    <meta name="nb-identifier" content="capek-bozi-muka-b06a7f9">
    <meta name="nb-role" content="chapter">
  </head>
  <body data-nb-words="4561" data-nb-chars="27422" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bozi_muka_007.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="4"><span class="idea" data-nb-ref-number="1" id="idea1" data-nb-words="1" data-nb-chars="4">Lída</span></h1>
        <p class="chunk" data-nb-ref-number="2" data-nb-words="52" data-nb-chars="300"><span class="idea" data-nb-ref-number="2" id="idea2" data-nb-words="52" data-nb-chars="300">Holub ještě spal onoho časného rána, když k&nbsp;němu přišel mladý Martinec a&nbsp;řekl: „Lidka se&nbsp;nám ztratila.“ Byl nesmírně bled a&nbsp;vzrušen; těžce vypravil ze&nbsp;sebe cosi jako, že&nbsp;on&nbsp;a&nbsp;matka spoléhají na&nbsp;jeho přátelství a&nbsp;potřebují jeho rady. Lída odešla včera odpoledne, prý na&nbsp;návštěvy, a&nbsp;dosud se&nbsp;nevrátila.</span></p>
        <p class="chunk" data-nb-ref-number="3" data-nb-words="54" data-nb-chars="325"><span class="idea" data-nb-ref-number="3" id="idea3" data-nb-words="54" data-nb-chars="325">Holub mlčel; rád by&nbsp;byl řekl nějakou útěchu, ale nevěděl co. Vynořila se&nbsp;mu&nbsp;mladá dívka, jak ji&nbsp;posledně viděl: seděla na&nbsp;pohovce, stočena v&nbsp;sebe, tichá a&nbsp;spanilá; upřeně pohlížela na&nbsp;toho, kdo mluvil, ale poslouchala nepozorně; neodcházela, a&nbsp;přece jaksi chtěla zůstati stranou a&nbsp;mimo oči všech. Zdála se&nbsp;podivná a&nbsp;stísněná.</span></p>
        <h2 id="i" class="chunk" data-nb-ref-number="4" data-nb-words="1" data-nb-chars="2"><span class="idea" data-nb-ref-number="4" id="idea4" data-nb-words="1" data-nb-chars="2">I.</span></h2>
        <p class="chunk" data-nb-ref-number="5" data-nb-words="82" data-nb-chars="481"><span class="idea" data-nb-ref-number="5" id="idea5" data-nb-words="82" data-nb-chars="481">Poslední dobu byla Lída opravdu podivná. Její hlas i&nbsp;pohyby zdály se&nbsp;sevřeny smutkem, byla jím omotána a&nbsp;nemohla se&nbsp;volně hnouti; avšak nějak se&nbsp;toho zbavila a&nbsp;jenom mluvila a&nbsp;dívala se&nbsp;jakoby z&nbsp;naprosté a&nbsp;neosobní prázdnoty; ale i&nbsp;to&nbsp;přešlo a&nbsp;zůstaly jen neurčité stopy roztržitosti. Toho dne obědvala s&nbsp;chutí, vesele hovořila a&nbsp;uvažovala o&nbsp;svých příštích šatech. Pak ji&nbsp;napadlo jíti k&nbsp;přítelkyním. Odešla v&nbsp;dobrém rozmaru a&nbsp;bez neklidu. Nic nenasvědčovalo tomu, co&nbsp;se&nbsp;mělo státi.</span></p>
        <p class="chunk" data-nb-ref-number="6" data-nb-words="102" data-nb-chars="666"><span class="idea" data-nb-ref-number="6" id="idea6" data-nb-words="102" data-nb-chars="666">Teprve večer, když se&nbsp;nevracela, počaly hodiny čekání a&nbsp;úzkosti. Při každém úderu domovních vrat zatajili dech; vyskočila nová naděje, stávala se&nbsp;určitější a&nbsp;trýznivější, vyrostla v&nbsp;rozčilení, napínala se&nbsp;mučivě po&nbsp;několik dalších vteřin, a&nbsp;praskla: nikdo nepřišel. Se&nbsp;zvýšeným nepokojem čekali na&nbsp;další zarachocení vrat; každým hluchým úhozem letící okamžik stanul, strašně se&nbsp;dloužil, trápil se&nbsp;chvíli a&nbsp;opět se&nbsp;smrštil jako péro. Konečně o&nbsp;desáté hodině dům ztichl. Nyní rozestřel se&nbsp;propastný, beznadějný a&nbsp;bezhraničný čas; čekání stalo se&nbsp;bolestí, jež neuplývá, nýbrž stojí a&nbsp;roste na&nbsp;všechny strany zároveň. Jen údery hodin byly jako zacukání ve&nbsp;zjitřené ráně.</span></p>
        <p class="chunk" data-nb-ref-number="7" data-nb-words="126" data-nb-chars="761"><span class="idea" data-nb-ref-number="7" id="idea7" data-nb-words="126" data-nb-chars="761">Nepokoj vtiskl je&nbsp;do&nbsp;okna. Několik chodců je&nbsp;vždy dole na&nbsp;vlhkém dně ulice. Každá žena je&nbsp;trochu jako Lída; každý spěchá nebo loudá se, jako by&nbsp;přinášel poselství. Někdo se&nbsp;zastaví dole, a&nbsp;tu&nbsp;zavěsí se&nbsp;na&nbsp;něj bezdeché, ohromné očekávání; ale už&nbsp;zase jde, a&nbsp;čekání padne zpět do&nbsp;prsou jako masivní tíha. Najednou přijíždí drožka; její hrubý rachot zní jako horlivé, překotné vysvětlování předem; už&nbsp;chtějí běžet dolů ze&nbsp;schodů, ale drožka hrčí dále, tak dlouho, jako by&nbsp;ulice neměla konce. Pomalu chodci řídnou; každým vzdalujícím se&nbsp;krokem rozvléká se&nbsp;pustý žal dále a&nbsp;dále; už&nbsp;jen zdálky zaléhají kroky, tiché tikání beznaděje. Ulice je&nbsp;prázdná; napravo a&nbsp;nalevo rozevírá se&nbsp;nekonečná dráha opuštěnosti. Čekání zmrtvělo. Vše slilo se&nbsp;v&nbsp;beztvarou látku úzkosti.</span></p>
        <p class="chunk" data-nb-ref-number="8" data-nb-words="218" data-nb-chars="1389"><span class="idea" data-nb-ref-number="8" id="idea8" data-nb-words="218" data-nb-chars="1389">Byla tu&nbsp;od&nbsp;prvopočátku: zprvu pružná, fluidní, povolující nebo napjatá; ponenáhlu znehybněla, stala se&nbsp;tíhou a&nbsp;hmotným tlakem, jako nesmírné svěravé břímě v&nbsp;prsou. Ale byla to&nbsp;zdánlivá nehybnost ohromného vejce, jež se&nbsp;soustředí a&nbsp;připravuje k&nbsp;životu. Rostlo to, jako roste vřed; stále šíře se&nbsp;rozpíná tupý, hnětoucí tlak, zdá se&nbsp;bez hranic, ale náhle se&nbsp;stahuje do&nbsp;středu v&nbsp;jediný bod pronikavé bolesti. Tak se&nbsp;stáhla veškerá úzkost v&nbsp;jediné tušení, že&nbsp;se&nbsp;Lídě stalo něco strašného. Ukrutný úděs rozryl noc čekajících. Pravnitrná, beztvará úzkost vydrala se&nbsp;ven a&nbsp;stala se&nbsp;fantomem hrůzy; tušení stalo se&nbsp;přízrakem a&nbsp;nabylo polozevní existence. „Uzřel jsem žluté domovní dveře,“ zapsal si&nbsp;později Martinec, „maličko zkropené tak jako krví; věděl jsem, že&nbsp;za&nbsp;nimi v&nbsp;průjezdě leží mrtvá Lída, protože to&nbsp;bylo vidět; byla to&nbsp;úžasná, bezcitná, lidsky obludná fyziognomie dveří, která mne plnila hrůzou a&nbsp;utrpením. (Od oné noci pozoruji, že&nbsp;každé dveře mají nějaký výraz.) Obrazu těch dveří jsem se&nbsp;nezbavil nejzoufalejším úsilím. Ale najednou žluté dveře zhasly, a&nbsp;viděl jsem sběh lidí, ambulanci a&nbsp;tramvaje donekonečna stojící, surovou, ohromnou a&nbsp;rozměrnou chvíli pouličního neštěstí. Byly ještě jiné obrazy, ale všechny byly stejně nutkavé, jakoby zvenčí vnucené a&nbsp;reálné; a&nbsp;posud nemohu pochopit, odkud se&nbsp;vzalo tolik holé, cizí a&nbsp;zevní skutečnosti v&nbsp;obrazech, jež stvořila pouhá úzkost.“</span></p>
        <p class="chunk" data-nb-ref-number="9" data-nb-words="224" data-nb-chars="1392"><span class="idea" data-nb-ref-number="9" id="idea9" data-nb-words="224" data-nb-chars="1392">Stále hlouběji vrůstala úzkost ve&nbsp;skutečnost. Paní v&nbsp;hysterickém spěchu házela na&nbsp;sebe šaty; chtěla hledat Lídu, tlouci u&nbsp;všech známých a&nbsp;běžeti kamkoliv – Mladý Martinec ji&nbsp;zadržel: kdyby se&nbsp;Lídě stalo nějaké neštěstí u&nbsp;přátel, ti&nbsp;by&nbsp;nám už&nbsp;vzkázali; a&nbsp;sám se&nbsp;rozběhl na&nbsp;policii. Schodiště se&nbsp;pod ním rozzelo jak černá studně; stupeň po&nbsp;stupni padal do&nbsp;beznaděje, každým krokem stávalo se&nbsp;vše tíže a&nbsp;neúprosněji brutálním zevním faktem. Mrtvolně pusté defilé ulic prosakovalo temným vlhkem: celá událost nabývala kruté skutečnosti, realizovala se&nbsp;a&nbsp;vzrůstala, jako by&nbsp;do&nbsp;ní&nbsp;vnikalo vždy více syrové a&nbsp;těžké hmoty. Koridory policejního ředitelství jsou i&nbsp;ve&nbsp;dne smutné; nyní jejich studený, opuštěný žal stal se&nbsp;reálnou součástí vidiny neštěstí a&nbsp;žlutá, krajně nevlídná kancelář umístila se&nbsp;v&nbsp;ní&nbsp;jako cizí mučivý fakt; neštěstí nabylo cizího zvuku bezúčastným hlasem úředníka – „Nic nebylo hlášeno; jak se&nbsp;jmenuje vaše sestra?“ – Martinec odcházel se&nbsp;sevřeným srdcem; věc se&nbsp;ustavičně stávala surovější a&nbsp;rozlehlejší; spícím městem se&nbsp;řítí drožka ke&nbsp;komisařstvím, k&nbsp;ochranné stanici, od&nbsp;špitálu k&nbsp;špitálu; všude čekání, pusto, trýznivé ticho, konečně kroky na&nbsp;chodbě a&nbsp;hrubý ospalý hlas – Nikam nebyla toho dne dopravena mrtvá nebo raněná dívka; ale všechno faktické a&nbsp;zevní, nemilosrdné a&nbsp;cizí, s&nbsp;čím se&nbsp;setkal na&nbsp;své štvavé cestě, splynulo s&nbsp;přeludy neštěstí v&nbsp;nezměrný a&nbsp;složitý svět bídy.</span></p>
        <p class="chunk" data-nb-ref-number="10" data-nb-words="117" data-nb-chars="700"><span class="idea" data-nb-ref-number="10" id="idea10" data-nb-words="117" data-nb-chars="700">Pomalu vlekl se&nbsp;domů; ale již ve&nbsp;dveřích setkal se&nbsp;s&nbsp;tázavýma očima matčinýma a&nbsp;pochopil, že&nbsp;nyní se&nbsp;zhroutila naděje obou. Bleskem porozuměl, že&nbsp;vše od&nbsp;začátku se&nbsp;dělo jen proto, aby si&nbsp;zakryli strašnou úzkost tušení, že&nbsp;se&nbsp;na&nbsp;Lídě stal zločin. Jako by&nbsp;se&nbsp;náhle obnažila ohavná rána, – je&nbsp;to&nbsp;chladná, jasná hrůza, skoro střízlivá a&nbsp;krajně pronikavá: tak si&nbsp;najednou uvědomili své nejtajnější tušení, že&nbsp;na&nbsp;Lídě bylo spácháno násilí, že&nbsp;byla zavlečena a&nbsp;brutálně zhanobena, že&nbsp;někde bez pomoci leží ukrutně popleněna nebo mrtva; byl to&nbsp;okamžik svrchované krize, jenž nemohl trvati, a&nbsp;přece nikdy nezmizel; i&nbsp;když dávno zašla úzkost, nepřestala tato chvíle vrhati svůj stín jako věčné memento bolesti.</span></p>
        <hr>
        <p class="chunk" data-nb-ref-number="11" data-nb-words="16" data-nb-chars="87"><span class="idea" data-nb-ref-number="11" id="idea11" data-nb-words="16" data-nb-chars="87">V&nbsp;hodině krize padla paní Martincová na&nbsp;kolena a&nbsp;modlila se&nbsp;z&nbsp;knížek hlasitě a&nbsp;chvatně.</span></p>
        <p class="chunk" data-nb-ref-number="12" data-nb-words="71" data-nb-chars="447"><span class="idea" data-nb-ref-number="12" id="idea12" data-nb-words="71" data-nb-chars="447">„Ježíši, blesku světla věčného, smiluj se&nbsp;nad námi! Ježíši, králi slávy, smiluj se&nbsp;nad námi! Ježíši nejpodivnější, smiluj se&nbsp;nad námi! Ježíši, Otče budoucího věku, smiluj se&nbsp;nad námi! Ježíši, anděle veliké rady, smiluj se&nbsp;nad námi! Ježíši, tichý a&nbsp;pokorný srdcem, smiluj se&nbsp;nad námi! Ježíši, Bože pokoje, smiluj se&nbsp;nad námi! Pro tajemství Tvého svatého vtělení, vysvoboď nás, Ježíši! Pro Tvou smrtelnou úzkost a&nbsp;umučení Tvé, vysvoboď nás, Ježíši!“</span></p>
        <p class="chunk" data-nb-ref-number="13" data-nb-words="102" data-nb-chars="689"><span class="idea" data-nb-ref-number="13" id="idea13" data-nb-words="102" data-nb-chars="689">Monotónně a&nbsp;mechanicky padají slova modliteb jako krůpěje nebo vteřiny; je&nbsp;to&nbsp;volání, jež se&nbsp;neustále, až&nbsp;k&nbsp;opití vrací, jako by&nbsp;měřilo hloubku žalu; je&nbsp;to&nbsp;výkřik bolesti, jenž každým opakováním vplývá do&nbsp;bezmezné a&nbsp;podivně fádní stejnosti utkvělého smutku. Každým „Ježíši“, každým návratem utkvívá žal tišeji a&nbsp;strnuleji; výkřik za&nbsp;výkřikem buduje kolem sebe nesmírné osamocení a&nbsp;prázdnotu; všechny rozlohy chvíle rostou, tak jako roste hloubka rytmickým vrtáním studnařů. Veškerá přítomnost se&nbsp;vyprázdnila a&nbsp;vyvanula, daleko ustoupila a&nbsp;vzdálila se&nbsp;mučivá blízkost věcí; a&nbsp;jako bezhraničným prázdným prostorem řítí se&nbsp;strnulým vědomím bez myšlenky ustavičné „Ježíši, smiluj se&nbsp;nad námi“.</span></p>
        <p class="chunk" data-nb-ref-number="14" data-nb-words="60" data-nb-chars="369"><span class="idea" data-nb-ref-number="14" id="idea14" data-nb-words="60" data-nb-chars="369">Každé slovo modliteb je&nbsp;tajemné a&nbsp;ubíhá do&nbsp;nekonečna; nenaříká ani nežaluje, nepojme a&nbsp;nevysloví bolest člověka, ale ubíhá do&nbsp;nekonečna a&nbsp;unáší s&nbsp;sebou lidskou trýzeň. Čím stala jsi se, bolesti, opředená tím obzorem bez konce? Co&nbsp;ještě jsi, přítomná chvíle, na&nbsp;všech stranách se&nbsp;otevírající do&nbsp;věcnosti? A&nbsp;ty, sevřené srdce, co&nbsp;je&nbsp;široširší než smilování a&nbsp;vysvobození?</span></p>
        <p class="chunk" data-nb-ref-number="15" data-nb-words="46" data-nb-chars="244"><span class="idea" data-nb-ref-number="15" id="idea15" data-nb-words="46" data-nb-chars="244">„Bože slitovníče, jehožto oči na&nbsp;mé&nbsp;ouzkosti hledí a&nbsp;mé&nbsp;vzdychání čítají, který jsi ke&nbsp;mně tak často milostivým se&nbsp;prokázal, k&nbsp;Tobě volám dnes z&nbsp;hlubokosti duše své. Slyš tedy hlas můj a&nbsp;volání mé&nbsp;k&nbsp;Tobě přijď, neb v&nbsp;rukou Tvých jest osud můj.“</span></p>
        <p class="chunk" data-nb-ref-number="16" data-nb-words="129" data-nb-chars="795"><span class="idea" data-nb-ref-number="16" id="idea16" data-nb-words="129" data-nb-chars="795">Ponenáhlu, skoro neznatelně se&nbsp;prázdnota naplňuje. Je&nbsp;to, jako by&nbsp;se&nbsp;z&nbsp;modliteb řinulo něco beztvarého a&nbsp;hojného. Každé slovo rozevírá se&nbsp;do&nbsp;neurčité hloubky; je&nbsp;to&nbsp;plynulý, nevýslovný obsah, který je&nbsp;rozpíná za&nbsp;hranice smyslu, do&nbsp;neurčita a&nbsp;neskutečna. V&nbsp;každé pomlčce modliteb řítí se&nbsp;blízkost věcí znovu na&nbsp;duši, a&nbsp;tu&nbsp;je&nbsp;potřeba zdvojeného úsilí a&nbsp;zvýšené naléhavosti křiku. Opět rozestupují se&nbsp;věci a&nbsp;nabývají mrtvosti; bez konce roní se&nbsp;z&nbsp;nevyčerpatelné mnohosti a&nbsp;plnosti slov podivná atmosféra, jež oblévá věci jako hlubina. Jsou to&nbsp;trýznivé a&nbsp;strašné věci; je&nbsp;to&nbsp;vše, co&nbsp;připomíná Lídu a&nbsp;její neštěstí. Ale to&nbsp;vše je&nbsp;nehybné, umrtvené, zalité nesmírnou hlubinou; jsou to&nbsp;jen tělíska uložená v&nbsp;průhledné skleněné kouli, v&nbsp;nepohnuté tiché atmosféře, jež je&nbsp;vězní, v&nbsp;němé hlubině odevzdání.</span></p>
        <p class="chunk" data-nb-ref-number="17" data-nb-words="46" data-nb-chars="279"><span class="idea" data-nb-ref-number="17" id="idea17" data-nb-words="46" data-nb-chars="279">Po&nbsp;předlouhé hodině modlení se&nbsp;paní Martincová zvedla, jako by&nbsp;procitla. Vše kolem ní&nbsp;se&nbsp;proměnilo; prach a&nbsp;popel, jenž skládá skutečnost, tiše se&nbsp;sedl v&nbsp;nový pořádek; až&nbsp;do&nbsp;poslední mrtvé věci vše vzalo na&nbsp;se&nbsp;novou, utkvělou tvář, trpělivé „staniž se“, výraz odevzdaného pokoje.</span></p>
        <hr>
        <p class="chunk" data-nb-ref-number="18" data-nb-words="58" data-nb-chars="347"><span class="idea" data-nb-ref-number="18" id="idea18" data-nb-words="58" data-nb-chars="347">Zatím mladý Martinec přechází po&nbsp;své světnici až&nbsp;do&nbsp;svítání. Čím dále se&nbsp;realizuje událost s&nbsp;Lídou, tím tajemnější se&nbsp;stává. To, co&nbsp;ho&nbsp;trápí, už&nbsp;nejsou dohady, nýbrž otázky. Ohavný zločin, který se&nbsp;na&nbsp;Lídě stal, není pouhý přízrak; je&nbsp;to&nbsp;problém, jenž roste každou otázkou i&nbsp;odpovědí. Neboť nic strašného není vyloučeno v&nbsp;naprostém temnu události.</span></p>
        <p class="chunk" data-nb-ref-number="19" data-nb-words="107" data-nb-chars="656"><span class="idea" data-nb-ref-number="19" id="idea19" data-nb-words="107" data-nb-chars="656">Bože, co&nbsp;činiti! Svěřit věc policii? Ale úřady zavedou výslechy, především s&nbsp;Lídinými známými; její bědné neštěstí se&nbsp;roznese a&nbsp;rozšlape, a&nbsp;vrátí-li se&nbsp;pak Lída, bude jí, jako by&nbsp;přišla z&nbsp;pranýře; ulpí na&nbsp;ní&nbsp;něco kriminálního a&nbsp;hanebného jako věčná známka. Raději vše zatajiti; – ale zatím přiběhnou Lídiny přítelkyně a&nbsp;budou se&nbsp;ptát, co&nbsp;s&nbsp;ní&nbsp;je; stůně-li, že&nbsp;ji&nbsp;jdou navštívit; stůně-li nakažlivě, přijdou tety a&nbsp;za&nbsp;celý svět si&nbsp;nedají vyrvati právo bdít u&nbsp;lože svého nejmilejšího dítěte jako vždy. Nelze předstírati, že&nbsp;odjela, neboť nenapíše nikomu ani nejmenšího pozdravu. Budou cítiti něco ve&nbsp;skrytu palčivého; budou větřiti atmosféru lži a&nbsp;utajování.</span></p>
        <p class="chunk" data-nb-ref-number="20" data-nb-words="43" data-nb-chars="256"><span class="idea" data-nb-ref-number="20" id="idea20" data-nb-words="43" data-nb-chars="256">Snad se&nbsp;Lída vrátí: ale najde zrušen přívětivý svět, ve&nbsp;kterém žila; kapka po&nbsp;kapce budou vtékati surovosti do&nbsp;jejích dnů; tisíceré věci budou se&nbsp;dotýkati rány, kterou si&nbsp;přinese, neboť dívčí život je&nbsp;drobně a&nbsp;jemně tkán a&nbsp;vystaven nesčetným drobným mukám.</span></p>
        <p class="chunk" data-nb-ref-number="21" data-nb-words="47" data-nb-chars="284"><span class="idea" data-nb-ref-number="21" id="idea21" data-nb-words="47" data-nb-chars="284">Bože, co&nbsp;činiti! Ano, vyhledat ji&nbsp;živou, nebo mrtvou; zachránit živou před hanbou a&nbsp;utrpením; zachránit mrtvou před brutální senzací novin; za&nbsp;každou cenu zachránit Lídu! Den svítá šedivě a&nbsp;chladně; toho dne musí být Lída nalezena, ale Martinec váhá s&nbsp;kloboukem na&nbsp;hlavě a&nbsp;nevychází –</span></p>
        <p class="chunk" data-nb-ref-number="22" data-nb-words="80" data-nb-chars="441"><span class="idea" data-nb-ref-number="22" id="idea22" data-nb-words="80" data-nb-chars="441">Kde je&nbsp;Lída? Co&nbsp;se&nbsp;s&nbsp;ní&nbsp;vlastně stalo a&nbsp;jak ji&nbsp;hledat? Měl už&nbsp;jistý plán a&nbsp;podrobný dohad; ale nyní to&nbsp;vše odpadá jaksi samo sebou – Spěšně se&nbsp;rýsuje nová alternativa jednání; tajemství Lídina zmizení rozvíjí se&nbsp;v&nbsp;nový děj, v&nbsp;nové mučivé podrobnosti; a&nbsp;opět se&nbsp;vynoří nová myšlenka a&nbsp;neočekávaný dohad. Neúnavně probíhá Martinec řadu za&nbsp;řadou, nervózně a&nbsp;skokem vrhá se&nbsp;na&nbsp;každou novou možnost, rozvine ji&nbsp;a&nbsp;zase ji&nbsp;opouští. Bože, co&nbsp;činiti!</span></p>
        <p class="chunk" data-nb-ref-number="23" data-nb-words="80" data-nb-chars="511"><span class="idea" data-nb-ref-number="23" id="idea23" data-nb-words="80" data-nb-chars="511">Trpělivě, jako ubohý pavouk, tká rozum vždy nové alternativy. Pomalu, úzkostlivě, jako z&nbsp;malých kaménků staví se&nbsp;nová hypotéza. Úzkostlivě se&nbsp;vleče nové tenounké vlákno možnosti. Vždy častěji se&nbsp;myšlení zastavuje a&nbsp;strašně se&nbsp;namáhá z&nbsp;místa; jedno slovo se&nbsp;vrací polohlasně, bezpočtukráte, ale není již na&nbsp;širém světě slova, které by&nbsp;se&nbsp;k&nbsp;němu navázalo. Mladý Martinec stojí se&nbsp;svraštělým čelem a&nbsp;pachtí se&nbsp;zachytit jakousi unikající představu. Nic nezbývá než ohromná únava. Všechny dohady se&nbsp;rozptýlily v&nbsp;nic.</span></p>
        <p class="chunk" data-nb-ref-number="24" data-nb-words="57" data-nb-chars="351"><span class="idea" data-nb-ref-number="24" id="idea24" data-nb-words="57" data-nb-chars="351">Smyšlené možnosti opadaly jako odumřelé slupky; všechno dílo rozumu se&nbsp;oddělilo a&nbsp;odpadlo, vše zřetelné a&nbsp;myslitelné se&nbsp;svléklo jak marný zevní obal; a&nbsp;nyní zbylo jen pravnitrně, zjitřeně, bez pomoci nahé jadérko slepé vůle. Byla to&nbsp;už&nbsp;jen prahnoucí žízeň zasaditi se&nbsp;o&nbsp;Lídu cele a&nbsp;bez rozvahy; bylo to&nbsp;bezvýhradné rozhodnutí; byla to&nbsp;konečně jistota.</span></p>
        <p class="chunk" data-nb-ref-number="25" data-nb-words="5" data-nb-chars="32"><span class="idea" data-nb-ref-number="25" id="idea25" data-nb-words="5" data-nb-chars="32">„Půjdu hledat Lídu,“ řekl matce.</span></p>
        <p class="chunk" data-nb-ref-number="26" data-nb-words="7" data-nb-chars="41"><span class="idea" data-nb-ref-number="26" id="idea26" data-nb-words="7" data-nb-chars="41">„Jdi,“ šeptala, „a Bůh povede tvé kroky.“</span></p>
        <h2 id="ii" class="chunk" data-nb-ref-number="27" data-nb-words="1" data-nb-chars="3"><span class="idea" data-nb-ref-number="27" id="idea27" data-nb-words="1" data-nb-chars="3">II.</span></h2>
        <p class="chunk" data-nb-ref-number="28" data-nb-words="73" data-nb-chars="425"><span class="idea" data-nb-ref-number="28" id="idea28" data-nb-words="73" data-nb-chars="425">Tedy v&nbsp;první nejistotě hledání obrátil se&nbsp;Martinec k&nbsp;Holubovi o&nbsp;radu. Snažil se&nbsp;říci vše, co&nbsp;věděl; ale nebylo ničeho, co&nbsp;by&nbsp;jakkoliv osvětlilo tajemství Lídina zmizení. Holub se&nbsp;namáhal s&nbsp;fakty tak dlouho, až&nbsp;už&nbsp;nebylo pochyby, že&nbsp;z&nbsp;nich nic neplyne. Každý možný krok vedl slepě do&nbsp;neznáma. Byla tu&nbsp;jen holá nutnost a&nbsp;holá nemožnost jednati. Holub váhal; nutkavě se&nbsp;mu&nbsp;zjevovala schoulená Lídina postava jako utkvělý obraz –</span></p>
        <p class="chunk" data-nb-ref-number="29" data-nb-words="59" data-nb-chars="342"><span class="idea" data-nb-ref-number="29" id="idea29" data-nb-words="59" data-nb-chars="342">„Já myslím,“ začal, „že Lída s&nbsp;někým utekla; vy&nbsp;to&nbsp;nerad slyšíte, ale nemohu na&nbsp;nic jiného přijít. Hleďte, rád bych našel úspěšné řešení. Neznám Lídy tak dalece, abych mohl říci, co&nbsp;je&nbsp;pravděpodobné nebo možné vzhledem k&nbsp;její povaze. Vy&nbsp;jste její bratr; snad ji&nbsp;znáte lépe a&nbsp;můžete s&nbsp;plnou jistotou říci: neutekla, protože toho není schopna.“</span></p>
        <p class="chunk" data-nb-ref-number="30" data-nb-words="20" data-nb-chars="125"><span class="idea" data-nb-ref-number="30" id="idea30" data-nb-words="20" data-nb-chars="125">„To nemohu říci,“ pravil Martinec stísněně, „nevím vůbec, co&nbsp;je&nbsp;možné; mohu jen říci, že&nbsp;naprosto nebylo důvodu, aby utekla.“</span></p>
        <p class="chunk" data-nb-ref-number="31" data-nb-words="27" data-nb-chars="158"><span class="idea" data-nb-ref-number="31" id="idea31" data-nb-words="27" data-nb-chars="158">„Nehledáme důvodů: ty&nbsp;náležejí jen jí. Každá Lída může nás překvapit a&nbsp;udělat něco, co&nbsp;by&nbsp;od&nbsp;ní&nbsp;nikdo nečekal. Neznáme jejích pohnutek. Do&nbsp;duše jí&nbsp;nevnikneme.</span></p>
        <p class="chunk" data-nb-ref-number="32" data-nb-words="85" data-nb-chars="519"><span class="idea" data-nb-ref-number="32" id="idea32" data-nb-words="85" data-nb-chars="519">Martinče, s&nbsp;důvody nelze počítat, je&nbsp;jich možno množství bez konce; ale skutků je&nbsp;daleko méně, a&nbsp;proto jejich logika je&nbsp;jednodušší. Je&nbsp;nekonečný počet motivů, kterých se&nbsp;můžeme u&nbsp;Lídy domýšlet, ale skutků, které mohla udělat nebo které se&nbsp;s&nbsp;ní&nbsp;mohly stát, je&nbsp;výběr omezený. Jednáním vlastně končí každá neomezenost. Činy nejsou už&nbsp;tak osobní jako pohnutky k&nbsp;nim; je&nbsp;v&nbsp;nich uniformnost, opakování a&nbsp;pravidelnost, která nezávisí na&nbsp;našich pohnutkách a&nbsp;která se&nbsp;vůbec vymyká našemu přání a&nbsp;motivování. Skutky jsou fatální.</span></p>
        <p class="chunk" data-nb-ref-number="33" data-nb-words="46" data-nb-chars="294"><span class="idea" data-nb-ref-number="33" id="idea33" data-nb-words="46" data-nb-chars="294">Raskolnikov<a href="./resources/undefined">[3]</a> měl neobyčejné pohnutky k&nbsp;svému zločinu; jeho plán byl promyšlen dopodrobna a&nbsp;naprosto původně; ale provedení samo dopadlo nakonec jaksi tuctově, nápadně stejně jako u&nbsp;sta sprostých loupežných vražd před ním a&nbsp;po&nbsp;něm. Ale nejpodivnější je, že&nbsp;se&nbsp;to&nbsp;tak stalo vlastně jen náhodou.</span></p>
        <p class="chunk" data-nb-ref-number="34" data-nb-words="99" data-nb-chars="620"><span class="idea" data-nb-ref-number="34" id="idea34" data-nb-words="99" data-nb-chars="620">Dejme tomu, každá sebevražda je&nbsp;zcela osobně motivována: ale obyčejně podobné sebevraždy následují po&nbsp;sobě; obyčejně služky sáhnou k&nbsp;jedu, a&nbsp;ne&nbsp;k&nbsp;provazu na&nbsp;prádlo; není to&nbsp;nutné, ale je&nbsp;to&nbsp;pravidlo obyčejnosti. Bezvědomě sledujeme při svých skutcích směr nejčastějšího opakování, a&nbsp;snad i&nbsp;skutečnost sama jde tím směrem. Čím je&nbsp;něco obyčejnější, tím snáze se&nbsp;to&nbsp;stane. Některé fakty se&nbsp;obyčejně objevují sdruženy, ne&nbsp;z&nbsp;nějaké nutné příčinnosti, nýbrž jaksi náhodně, ze&nbsp;zvyku a&nbsp;bezděky – Zkrátka nezávisí to&nbsp;na&nbsp;nás. Je&nbsp;to&nbsp;čirá konkomitance<a href="./resources/undefined">[4]</a>. Můžeme tedy předpokládat, že&nbsp;i&nbsp;v&nbsp;případu Lídině hraje obyčejnost svou roli.“</span></p>
        <p class="chunk" data-nb-ref-number="35" data-nb-words="6" data-nb-chars="47"><span class="idea" data-nb-ref-number="35" id="idea35" data-nb-words="6" data-nb-chars="47">„Lídin případ není obyčejný,“ namítal Martinec.</span></p>
        <p class="chunk" data-nb-ref-number="36" data-nb-words="50" data-nb-chars="357"><span class="idea" data-nb-ref-number="36" id="idea36" data-nb-words="50" data-nb-chars="357">„Je třeba docela neobyčejný,“ řekl Holub; „ale existuje paradoxie neobyčejných případů: že&nbsp;se&nbsp;vracejí. Opakují se&nbsp;neštěstí, sebevraždy, zločiny i&nbsp;rekordy. Hráči na&nbsp;ruletě přímo počítají s&nbsp;paradoxií náhod, s&nbsp;opakováním vzácných případů. Zkrátka ani neobvyklé případy nevylučují fatální stejnost a&nbsp;opakování. I&nbsp;Lídino neštěstí má&nbsp;své nedávné nápadné analogie.</span></p>
        <p class="chunk" data-nb-ref-number="37" data-nb-words="111" data-nb-chars="747"><span class="idea" data-nb-ref-number="37" id="idea37" data-nb-words="111" data-nb-chars="747">Vy&nbsp;chcete nalézt Lídu: chcete řešit tajemství, jehož podmínky vám unikají. Všechny dohady jsou možné; čím méně víme, tím více jich je&nbsp;možno. Zbývá tedy jen jediné: najíti mezi všemi myslitelnými možnostmi tu&nbsp;nejpravděpodobnější a&nbsp;nejspíše možnou; a&nbsp;to&nbsp;je&nbsp;ta, která je&nbsp;poměrně obyčejná, všední, známá a&nbsp;snadná. Všechno obyčejné je&nbsp;pravděpodobné, ne&nbsp;proto, že&nbsp;by&nbsp;to&nbsp;bylo lépe motivováno, nýbrž proto, že&nbsp;se&nbsp;to&nbsp;děje nejčastěji. Úsudek pravděpodobnosti musí pracovat s&nbsp;obyčejností případů, s&nbsp;mimovolným opakováním skutků; musí počítat s&nbsp;tím, že&nbsp;při sebeosobnějších a&nbsp;neznámých podmínkách vycházejí pravidelné výsledky fatálně neosobní, stejné, a&nbsp;tedy předvídatelné; jeho úkolem není nalézti faktum, nýbrž prokázati fátum, jež platí slepě a&nbsp;pravidelně.</span></p>
        <p class="chunk" data-nb-ref-number="38" data-nb-words="39" data-nb-chars="248"><span class="idea" data-nb-ref-number="38" id="idea38" data-nb-words="39" data-nb-chars="248">Neznáme fakt Lídina případu a&nbsp;namáháme se&nbsp;vymyslet aspoň jeho pravděpodobný děj; ale dejte pozor, tím pokoušíme fátum. To&nbsp;a&nbsp;to&nbsp;shledáme pravděpodobným; i&nbsp;budeme spoléhat, že&nbsp;osud si&nbsp;opravdu podrobil Lídiny skutky a&nbsp;vedl ji, bezvědomou, svým směrem.</span></p>
        <p class="chunk" data-nb-ref-number="39" data-nb-words="92" data-nb-chars="544"><span class="idea" data-nb-ref-number="39" id="idea39" data-nb-words="92" data-nb-chars="544">Myslím si&nbsp;jako vy, že&nbsp;tu&nbsp;jde o&nbsp;záležitost, – která – se&nbsp;týká Lídy jako ženy. Je&nbsp;to&nbsp;nanejvýš pravděpodobné, protože Lída je&nbsp;hezká. Otázka je, jde-li tu&nbsp;o&nbsp;násilí nebo ne. Vy&nbsp;si&nbsp;ovšem myslíte – – Ale násilí není tak snadné, jak si&nbsp;snad představujete. Lída nemohla být jednoduše přepadena. Hleďte, kdybyste si&nbsp;chtěl vymýšlet, co&nbsp;všechno se&nbsp;mohlo stát, nebyli bychom nikdy hotovi. Zavléci a&nbsp;znásilniti velikou dívku zde ve&nbsp;městě bylo by&nbsp;možno jen za&nbsp;mimořádných vnějších okolností; a&nbsp;neobyčejné okolnosti jsou věcí fantazie, ale ne&nbsp;pravděpodobnosti.</span></p>
        <p class="chunk" data-nb-ref-number="40" data-nb-words="69" data-nb-chars="424"><span class="idea" data-nb-ref-number="40" id="idea40" data-nb-words="69" data-nb-chars="424">Bohužel vás nemohu přesvědčovat subtilními důvody; nemám jich. Je-li vyloučena sebevražda a&nbsp;neštěstí, jde buď o&nbsp;násilí, nebo o&nbsp;útěk. Ale násilí se&nbsp;děje nejčastěji za&nbsp;jiných poměrů, na&nbsp;venkově, v&nbsp;jiných vrstvách – Zkrátka nepamatuji se&nbsp;vůbec, že&nbsp;by&nbsp;se&nbsp;něco takového kdy stalo v&nbsp;našich okolnostech; proti tomu jsou desítky a&nbsp;sta útěků; tedy Lída je&nbsp;daleko spíše vystavena útěku než znásilnění, protože útěk je&nbsp;poměrně všední.“</span></p>
        <p class="chunk" data-nb-ref-number="41" data-nb-words="6" data-nb-chars="37"><span class="idea" data-nb-ref-number="41" id="idea41" data-nb-words="6" data-nb-chars="37">„Je Lída všední?“ řekl Martinec tiše.</span></p>
        <p class="chunk" data-nb-ref-number="42" data-nb-words="132" data-nb-chars="799"><span class="idea" data-nb-ref-number="42" id="idea42" data-nb-words="132" data-nb-chars="799">„Není; tím hůře pro ni, stalo-li se&nbsp;to. Obyčejně nechávají milenci útěkem za&nbsp;sebou nějakou překážku. Jelikož nikdo Lídě nebránil v&nbsp;jejích stycích, tedy něco jí&nbsp;bránilo, něco neřešitelného, morálního, co&nbsp;musila násilím překročit. Byl tu&nbsp;asi někdo, koho nikdo z&nbsp;vás nezná. Překážka byla patrně na&nbsp;jeho straně. Můžete si&nbsp;tu&nbsp;myslit cokoli romantického; ale obyčejný případ je&nbsp;spíše cynický. Pravá láska má&nbsp;příliš velikou schopnost utrpení, než aby hned sáhla po&nbsp;takovém řešení. Ve&nbsp;většině případů je&nbsp;děvče obětí, je&nbsp;nevolně zapleteno ve&nbsp;vášeň; v&nbsp;tom ohledu se&nbsp;věci pravidelně dějí tak, jako by&nbsp;rozhodoval ten nejhrubší motiv. Vy&nbsp;jste mlád; najdete-li toho člověka, považoval byste snad za&nbsp;svou povinnost – za&nbsp;věc cti – – Jednoduše nemusíte s&nbsp;ním jednat jako se&nbsp;sobě rovným,“ dodal Holub s&nbsp;náhlou účastí.</span></p>
        <p class="chunk" data-nb-ref-number="43" data-nb-words="5" data-nb-chars="35"><span class="idea" data-nb-ref-number="43" id="idea43" data-nb-words="5" data-nb-chars="35">Mladý Martinec vstal. „Jste hotov?“</span></p>
        <p class="chunk" data-nb-ref-number="44" data-nb-words="116" data-nb-chars="645"><span class="idea" data-nb-ref-number="44" id="idea44" data-nb-words="116" data-nb-chars="645">„Ještě ne. Je&nbsp;tu&nbsp;jeden nápadný fakt: že&nbsp;Lída odešla z&nbsp;domova klidně a&nbsp;že&nbsp;před odchodem s&nbsp;chutí jedla. Chuť k&nbsp;jídlu je&nbsp;snad jediné, čeho nelze předstírat; patrně tedy neměla ani tušení, že&nbsp;se&nbsp;již nevrátí. Nejspíše měla mít jen schůzku s&nbsp;tím neznámým; ale co&nbsp;se&nbsp;potom během odpoledne s&nbsp;ní&nbsp;stalo a&nbsp;v&nbsp;jakém stavu se&nbsp;ocitla, to&nbsp;nemůžeme pochopit: považujte to&nbsp;za&nbsp;poblouzení, – ale to&nbsp;je&nbsp;jenom jméno pro pohnutky svrchovaně neznámé. Muselo se&nbsp;s&nbsp;ní&nbsp;stát něco náhlého; kdyby se&nbsp;byla ještě vrátila domů, myslím, že&nbsp;by&nbsp;již nedovedla utéci; je&nbsp;to&nbsp;vůbec strašně záhadné. Martinče, snad ji&nbsp;najdete; ale neptejte se&nbsp;jí, nenuťte ji&nbsp;k&nbsp;vyznáním, nepokořujte ji.“</span></p>
        <p class="chunk" data-nb-ref-number="45" data-nb-words="7" data-nb-chars="46"><span class="idea" data-nb-ref-number="45" id="idea45" data-nb-words="7" data-nb-chars="46">„Kde bych ji&nbsp;našel?“ řekl Martinec netrpělivě.</span></p>
        <p class="chunk" data-nb-ref-number="46" data-nb-words="66" data-nb-chars="380"><span class="idea" data-nb-ref-number="46" id="idea46" data-nb-words="66" data-nb-chars="380">„Je kdekoliv mimo Prahu. Jsou desetitisíce míst, kde může být, a&nbsp;jsou možny nesčetné okolnosti, které mohly míti vliv na&nbsp;volbu cíle; ale my&nbsp;o&nbsp;nich nevíme. Kdyby Lída jednala s&nbsp;plnou rozvahou, a&nbsp;tedy brala v&nbsp;počet okolnosti nám neznámé, pak bychom nemohli uhodnouti, kde je; ale v&nbsp;případě, že&nbsp;volila cíl naslepo, v&nbsp;poblouzení, náhodou, můžeme se&nbsp;o&nbsp;to&nbsp;pokusit. To&nbsp;je&nbsp;paradox náhody.</span></p>
        <p class="chunk" data-nb-ref-number="47" data-nb-words="67" data-nb-chars="407"><span class="idea" data-nb-ref-number="47" id="idea47" data-nb-words="67" data-nb-chars="407">Kdyby někdo sázel v&nbsp;ruletě podle nějakého nám neznámého plánu, nemohli bychom předem uhodnout jeho partii; ale hraje-li náhodně, nazdařbůh, můžeme s&nbsp;jakousi pravděpodobností říci, na&nbsp;která čísla mimovolně vsadí: na&nbsp;svůj věk, na&nbsp;cifry, které má&nbsp;rád, na&nbsp;určité datum atd. Stejně je&nbsp;tomu v&nbsp;loterii a&nbsp;v&nbsp;každém hazardu; i&nbsp;u&nbsp;Lídy můžeme uhodnout, kam utekla, ale jen jednala-li slepě a&nbsp;bezsmyslně, jako v&nbsp;horečce.</span></p>
        <p class="chunk" data-nb-ref-number="48" data-nb-words="117" data-nb-chars="666"><span class="idea" data-nb-ref-number="48" id="idea48" data-nb-words="117" data-nb-chars="666">Lidé by&nbsp;nesázeli do&nbsp;loterie, kdyby pro ně&nbsp;jistá čísla neměla zvláštního, neobyčejného přízvuku. Místo, které by&nbsp;Lída hazardně zvolila, muselo by&nbsp;pro ni&nbsp;mít takový přízvuk. Každý člověk má&nbsp;sympatii k&nbsp;jistým místům, třeba proto, že&nbsp;tam v&nbsp;mládí byl, nebo proto, že&nbsp;tam ještě nikdy nebyl, nebo že&nbsp;se&nbsp;mu&nbsp;líbí jejich jméno, – na&nbsp;tom nezáleží; vždy ta&nbsp;místa mají pro něho větší šance než ostatní svět. Snad byste si&nbsp;vzpomněl, že&nbsp;Lída mluvívala ráda o&nbsp;některých místech, že&nbsp;měla nějaký sen, že&nbsp;někam chtěla kdysi jeti; nebo jí&nbsp;určité místo prostě utkvělo v&nbsp;hlavě. Lída ráda říkala své fantazie; vzpomeňte si&nbsp;– hlavně na&nbsp;nahodilá slova. Právě teď jste se&nbsp;na&nbsp;něco rozpomenul.“</span></p>
        <p class="chunk" data-nb-ref-number="49" data-nb-words="5" data-nb-chars="38"><span class="idea" data-nb-ref-number="49" id="idea49" data-nb-words="5" data-nb-chars="38">Martinec mlčel, pokryt potem slabosti.</span></p>
        <p class="chunk" data-nb-ref-number="50" data-nb-words="109" data-nb-chars="692"><span class="idea" data-nb-ref-number="50" id="idea50" data-nb-words="109" data-nb-chars="692">„Tedy Lída pravděpodobně s&nbsp;někým utekla,“ končil Holub monotónně; „nejspíše byl to&nbsp;člověk, se&nbsp;kterým styk byl pro ni&nbsp;z&nbsp;kteréhokoliv důvodu nepřípustný. Podle všeho to&nbsp;Lída udělala v&nbsp;náhlém záchvatu, bludně a&nbsp;chvatně, a&nbsp;je&nbsp;jakási čáka, že&nbsp;si&nbsp;za&nbsp;útočiště zvolila místo, které ji&nbsp;už&nbsp;dříve nějak zajímalo. To&nbsp;je&nbsp;nejjednodušší dohad pravděpodobnosti; je&nbsp;nespolehlivý, protože nepočítá s&nbsp;tisíci neznámými činiteli; neříká, co&nbsp;se&nbsp;stalo, nýbrž co&nbsp;se&nbsp;nejspíše mohlo stát. Musím předpokládat, že&nbsp;jsem neřekl nic neobyčejného, jelikož šance roste s&nbsp;obyčejností. Tím vším nemohu přesvědčit ani vás, ani sebe. Ale i&nbsp;kdybych uhodl fakt, – to, co&nbsp;Lída při tom vnitrně zažila, zůstává stejně nepochopitelné.“</span></p>
        <p class="chunk" data-nb-ref-number="51" data-nb-words="79" data-nb-chars="448"><span class="idea" data-nb-ref-number="51" id="idea51" data-nb-words="79" data-nb-chars="448">Mlčení hnalo Holuba do&nbsp;úzkých; stavěl jsem na&nbsp;písku, myslil si, na&nbsp;písku mnohých případů. Můj bože, je&nbsp;Lída opravdu ixtý případ mezi mnohými? Není něčím jediným a&nbsp;krásným? Není divem života? A&nbsp;mám-li pravdu, co&nbsp;jsou jí&nbsp;platny, co&nbsp;jsou vůbec platny její „neznámé pohnutky“, její utrpení a&nbsp;rozhodování? Jí&nbsp;náleží jen pohnutky a&nbsp;odpykání; „případ“ sám se&nbsp;však neděje po&nbsp;jejím, nýbrž po&nbsp;svém, – – tak jako by&nbsp;její motivy byly pro něj jen příležitostí –</span></p>
        <p class="chunk" data-nb-ref-number="52" data-nb-words="33" data-nb-chars="194"><span class="idea" data-nb-ref-number="52" id="idea52" data-nb-words="33" data-nb-chars="194">Holub se&nbsp;zarazil: Všechno, co&nbsp;jsem říkal, bylo hrozně bezcitné a&nbsp;bez srdce; musel jsem zanedbat v&nbsp;Lídě člověka i&nbsp;ženu, jen abych provedl svůj nejistý kalkul. Ponížil jsem ji, abych ji&nbsp;vypočítal.</span></p>
        <p class="chunk" data-nb-ref-number="53" data-nb-words="119" data-nb-chars="714"><span class="idea" data-nb-ref-number="53" id="idea53" data-nb-words="119" data-nb-chars="714">Veliká lítost a&nbsp;úzkost zalila Holuba. Jak to&nbsp;přijde, myslil si, že&nbsp;právě „obyčejnost“ mých dohadů mne tak trápí? Bože, celý náš život jest uložen v&nbsp;obyčejnostech, ale my&nbsp;o&nbsp;nich nevíme, a&nbsp;jen proto s&nbsp;nimi můžeme žít a&nbsp;jednat. Ale najednou to&nbsp;nejobyčejnější nás překvapí a&nbsp;vyděsí, když si&nbsp;je&nbsp;uvědomíme, a&nbsp;zdá se&nbsp;nám monstrózní; najednou se&nbsp;setkáme s&nbsp;něčím neosobním ve&nbsp;svých vlastních činech; najednou shledáme, že&nbsp;naše vůle je&nbsp;jenom zdání a&nbsp;předtucha skutků, které na&nbsp;nás nezávisejí. V&nbsp;každém našem skutku zůstává něco nahodilého; ale náhoda je&nbsp;otevřená cesta, kterou do&nbsp;našeho života vniká fátum. Fátum není železná nutnost; je&nbsp;to&nbsp;železná náhoda. A&nbsp;to&nbsp;nejvšednější a&nbsp;nejobyčejnější je&nbsp;jen strašná, nezlomná náhoda.</span></p>
        <p class="chunk" data-nb-ref-number="54" data-nb-words="13" data-nb-chars="83"><span class="idea" data-nb-ref-number="54" id="idea54" data-nb-words="13" data-nb-chars="83">Martinec krčil rameny: „Nevím co&nbsp;dělat. Nemohu tak jednat. Nemohu se&nbsp;zbavit hrůzy.“</span></p>
        <p class="chunk" data-nb-ref-number="55" data-nb-words="9" data-nb-chars="49"><span class="idea" data-nb-ref-number="55" id="idea55" data-nb-words="9" data-nb-chars="49">„Ani já&nbsp;se&nbsp;nemohu zbavit hrůzy,“ řekl Holub tiše.</span></p>
        <p class="chunk" data-nb-ref-number="56" data-nb-words="72" data-nb-chars="430"><span class="idea" data-nb-ref-number="56" id="idea56" data-nb-words="72" data-nb-chars="430">„Budu po&nbsp;Lídě pátrat,“ mluvil Martinec, „ale jinak – Zdá se&nbsp;mi, že&nbsp;je&nbsp;třeba vnitrnější cesty. Nevím, nemáte-li nakonec pravdu; ale netýká se&nbsp;to&nbsp;Lídy – Snad přece tam pojedu. Ale zatím půjdu naslepo, kamkoliv; snad najdu stopu na&nbsp;dláždění a&nbsp;poznám Lídinu šlépěj mezi tisíci. Budu spoléhat na&nbsp;zvláštní náhodu. Snad se&nbsp;stane něco neobyčejného, nepravděpodobného, co&nbsp;mi&nbsp;pomůže. Snad máte pravdu; ale nevíte, co&nbsp;to&nbsp;je, hledat z&nbsp;lásky.“</span></p>
        <p class="chunk" data-nb-ref-number="57" data-nb-words="17" data-nb-chars="105"><span class="idea" data-nb-ref-number="57" id="idea57" data-nb-words="17" data-nb-chars="105">Martinec váhal; čekal, co&nbsp;Holub ještě řekne, prahnul po&nbsp;tom, aby byl konečně přesvědčen; ale Holub mlčel.</span></p>
        <p class="chunk" data-nb-ref-number="58" data-nb-words="8" data-nb-chars="53"><span class="idea" data-nb-ref-number="58" id="idea58" data-nb-words="8" data-nb-chars="53">„Tedy řekněte,“ vykřikl Martinec, „jste-li si&nbsp;jist –“</span></p>
        <p class="chunk" data-nb-ref-number="59" data-nb-words="8" data-nb-chars="41"><span class="idea" data-nb-ref-number="59" id="idea59" data-nb-words="8" data-nb-chars="41">„Jsem si&nbsp;méně jist než vy,“ pravil Holub.</span></p>
        <p class="chunk" data-nb-ref-number="60" data-nb-words="16" data-nb-chars="98"><span class="idea" data-nb-ref-number="60" id="idea60" data-nb-words="16" data-nb-chars="98">Martinec odešel; děkoval a&nbsp;slíbil, že&nbsp;přijde odpoledne; ale nepřišel, a&nbsp;večer došlo od&nbsp;něho psaní.</span></p>
        <p class="chunk" data-nb-ref-number="61" data-nb-words="194" data-nb-chars="1080"><span class="idea" data-nb-ref-number="61" id="idea61" data-nb-words="194" data-nb-chars="1080">„Vaše dohady se&nbsp;potvrzují,“ psal Martinec, „ale vlastně jen náhodou. Běhal jsem po&nbsp;městě bez cíle; skutečně hledal jsem na&nbsp;zemi a&nbsp;po&nbsp;všech koutech, – vím, že&nbsp;to&nbsp;bylo šílené, ale nevěděl jsem si&nbsp;rady. Konečně jsem se&nbsp;setkal s&nbsp;jistým známým, a&nbsp;ten mi&nbsp;sám od&nbsp;sebe (všimněte si, že&nbsp;i&nbsp;to&nbsp;je&nbsp;zvláštní) vypravoval, že&nbsp;včera odpoledne potkal Lídu a&nbsp;doprovázel ji&nbsp;až&nbsp;k&nbsp;domovním vratům její švadleny, kam prý měla přijít na&nbsp;zkoušku. Ale já&nbsp;vím, že&nbsp;Lída k&nbsp;švadleně nešla, protože u&nbsp;ní&nbsp;byla už&nbsp;ráno. Patrně se&nbsp;chtěla jen zbavit svého průvodce, aby se&nbsp;sešla s&nbsp;jiným. Opravdu něco přede všemi skrývala. – Musím Vám sdělit něco nanejvýš podivného: najednou jsem shledal, že&nbsp;už&nbsp;dlouho stojím v&nbsp;ulici u&nbsp;nádraží; nevěděl jsem vůbec, co&nbsp;tam chci, a&nbsp;jen proto jsem si&nbsp;tam začal prohlížet vývěsní tabuli jízdního řádu. Místo, které mi&nbsp;u&nbsp;vás napadlo, tam bylo zatrženo nehtem, ale docela stejně bylo podškrtnuto ještě jiné místo, které mi&nbsp;dříve nepřišlo na&nbsp;mysl, ale o&nbsp;kterém Lída určitě mluvívala. Bylo to, jako by&nbsp;tam Lída hledala vlak. Není to&nbsp;jistota; ale je&nbsp;to&nbsp;tak neobyčejná shoda, že&nbsp;tam pojedu.</span></p>
        <p class="chunk" data-nb-ref-number="62" data-nb-words="23" data-nb-chars="144"><span class="idea" data-nb-ref-number="62" id="idea62" data-nb-words="23" data-nb-chars="144">Ještě něco: Najdu-li ji, platí Vaše pravděpodobnost nebo má&nbsp;neobyčejná náhoda? Matka by&nbsp;řekla, že&nbsp;je&nbsp;to&nbsp;řízení boží. Nevím. Té&nbsp;chvíle odjíždím.“</span></p>
        <p class="chunk" data-nb-ref-number="63" data-nb-words="26" data-nb-chars="164"><span class="idea" data-nb-ref-number="63" id="idea63" data-nb-words="26" data-nb-chars="164">Celý následující den strávil Holub ve&nbsp;zvláštním napětí. Kvečeru dostal telegram a&nbsp;otevřel jej skorem v&nbsp;horečce. Bylo tam jen: „Byl marně na&nbsp;obou místech. Martinec.“</span></p>
        <p class="chunk" data-nb-ref-number="64" data-nb-words="55" data-nb-chars="298"><span class="idea" data-nb-ref-number="64" id="idea64" data-nb-words="55" data-nb-chars="298">Tu&nbsp;pocítil Holub nesmírnou, hlubokou úlevu. Smál se&nbsp;a&nbsp;pobíhal, jako by&nbsp;se&nbsp;mu&nbsp;dostalo neočekávané výhry. Tedy není to&nbsp;tak, volal na&nbsp;sebe, není to&nbsp;tak! Lída to&nbsp;tak neudělala! Pojala jej neskonalá něžnost a&nbsp;soucit k&nbsp;Lídě; na&nbsp;rtech chvěly se&nbsp;mu&nbsp;tisíce polovědomých slov, které by&nbsp;byl řekl jí&nbsp;nebo o&nbsp;ní.</span></p>
        <p class="chunk" data-nb-ref-number="65" data-nb-words="204" data-nb-chars="1147"><span class="idea" data-nb-ref-number="65" id="idea65" data-nb-words="204" data-nb-chars="1147">Toho večera Holub nevyhnutelně potřeboval vidět lidi, bezpočtu lidí v&nbsp;ulicích a&nbsp;kavárnách. Zmocnila se&nbsp;ho&nbsp;potřeba protáhnout ten den co&nbsp;nejvíce, přes noc a&nbsp;do&nbsp;zítřka, a&nbsp;nepustit ho&nbsp;za&nbsp;nic na&nbsp;světě. Zdálo se&nbsp;mu&nbsp;navýsost poetické, že&nbsp;Lída utekla; byl v&nbsp;jakési extázi; radoval se&nbsp;bez míry a&nbsp;ani si&nbsp;neuvědomil, že&nbsp;je&nbsp;sám a&nbsp;tich po&nbsp;celou noc. Cítil, že&nbsp;chvíle je&nbsp;příliš důležitá, než aby ji&nbsp;popustil; nesl v&nbsp;sobě něco širého a&nbsp;bál se&nbsp;jen rozdrobit to&nbsp;v&nbsp;myšlení. Jsem vysvobozen, cítil; ale Bože, dej, aby mé&nbsp;vykoupení zůstalo milostí! ať&nbsp;neprocitnu! ať&nbsp;trvám! Snad Lída spí, myslil si&nbsp;sladce, ztracena ve&nbsp;světě jako veverka v&nbsp;lese; a&nbsp;já&nbsp;nevím o&nbsp;jejích krocích víc než o&nbsp;jejích snech. Ale je&nbsp;dobře, že&nbsp;sní; že&nbsp;žije nevyzpytatelně a&nbsp;nedohledně, a&nbsp;bloudí-li, že&nbsp;aspoň bloudí po&nbsp;svém a&nbsp;na&nbsp;neznámých místech. Ať&nbsp;je&nbsp;kdekoliv! je&nbsp;jenom dobře, že&nbsp;není na&nbsp;místě znamenaném osudem; je&nbsp;daleká a&nbsp;vábná a&nbsp;stojí na&nbsp;prahu nesčetných kroků: tak ji&nbsp;teď nalézám. Bože, mýlil jsem se; neštěstí, zločin nebo fátum, – každý, kdo chce trefit, míří do&nbsp;černého, do&nbsp;nejčernějšího černého; ale to&nbsp;nejčernější mne klamalo; to&nbsp;nejčernější a&nbsp;hluboce černé, to&nbsp;nejhlubší se&nbsp;nestalo.</span></p>
        <p class="chunk" data-nb-ref-number="66" data-nb-words="89" data-nb-chars="491"><span class="idea" data-nb-ref-number="66" id="idea66" data-nb-words="89" data-nb-chars="491">Celá ta&nbsp;noc byla oddech po&nbsp;veliké tíze; ale již druhého dne klesal na&nbsp;Holuba nový tlak. Což se&nbsp;toho už&nbsp;nezbavím? Proč mi&nbsp;nejde Lídino neštěstí z&nbsp;hlavy? Proč se&nbsp;vlastně tolik starám o&nbsp;osud? Odkud to&nbsp;na&nbsp;mne přišlo jako mánie? Znovu vynořila se&nbsp;mu&nbsp;mladá dívka, jak ji&nbsp;posledně viděl. Seděla na&nbsp;pohovce stočena v&nbsp;sebe, sevřená v&nbsp;pohybech, tichá a&nbsp;polonepřítomná, a&nbsp;náhle se&nbsp;silně otřásla. Bylo to, jako by&nbsp;byla schoulena v&nbsp;ohromné dlani, jež se&nbsp;pomalu svírá. Ten neodbytný obraz stiskl mu&nbsp;srdce.</span></p>
        <p class="chunk" data-nb-ref-number="67" data-nb-words="248" data-nb-chars="1379"><span class="idea" data-nb-ref-number="67" id="idea67" data-nb-words="248" data-nb-chars="1379">Konečně došel nový dopis od&nbsp;Martince: „Drahý pane, tak bych potřeboval s&nbsp;Vámi mluvit, že&nbsp;Vám aspoň musím psát. Lída je&nbsp;nahoře v&nbsp;pokoji a&nbsp;nespí, pláče, je&nbsp;beze smyslů. Jsem stále ještě na&nbsp;druhém místě, kam jsem z&nbsp;Prahy jel. Nenašel jsem jich tu, ale nemohl jsem okamžitě odjeti; a&nbsp;zatímco jsem čekal na&nbsp;spojení, přijeli ti, které jsem hledal. Strávili dvě noci v&nbsp;Karlových Varech, než jeli dále sem, do&nbsp;německé samoty. To&nbsp;je&nbsp;jediná okolnost, které jste nepředvídal. Dotyčný člověk již zmizel; poznal jsem jej málo, ale s&nbsp;hrůzou vzpomínám na&nbsp;svůj hovor s&nbsp;ním. Lída mlčí nebo běduje v&nbsp;pláči, a&nbsp;mně je&nbsp;jí&nbsp;palčivě líto. V&nbsp;tom stavu ji&nbsp;nemohu odvézti zpět. Stěží jsem ji&nbsp;přinutil, aby se&nbsp;mnou napsala pohlednice známým do&nbsp;Prahy, ‚ze společného výletu‘ bratra a&nbsp;sestry. Je&nbsp;v&nbsp;ní&nbsp;přímo žízeň skandalizovat se&nbsp;až&nbsp;do&nbsp;zničení, zahodit se, – nerozumím tomu, ale spoléhám na&nbsp;příští dny, že&nbsp;procitne. – Sem chtěla jet ovšem ona; pobyt v&nbsp;K. V. prosadil on&nbsp;teprve cestou; byla to&nbsp;bezohledná neopatrnost. Nemohu Vám vylíčit, jaké scény jsem zažil; bylo mi&nbsp;jako na&nbsp;prahu pekla nebo šílenství. – Lídě jsem řekl, že&nbsp;jsem ji&nbsp;našel neobyčejnou náhodou, kterou už&nbsp;znáte; vím, že&nbsp;to&nbsp;je&nbsp;klam, ale nemohu jí&nbsp;říci, že&nbsp;jste ji&nbsp;nalezl Vy. Naopak počítám na&nbsp;Vás, že&nbsp;nás ihned po&nbsp;návratu navštívíte a&nbsp;budete první, na&nbsp;kom Lída shledá, že&nbsp;nikdo nemá nejmenšího tušení. – Záleží mi&nbsp;na&nbsp;tom, aby se&nbsp;brzo uklidnila.“</span></p>
        <p class="chunk" data-nb-ref-number="68" data-nb-words="10" data-nb-chars="57"><span class="idea" data-nb-ref-number="68" id="idea68" data-nb-words="10" data-nb-chars="57">Holub upustil dopis. Ano, pro Lídin klid. Ubohá věc Lída!</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bozi_muka_009.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>
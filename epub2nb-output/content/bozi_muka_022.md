---
title: Život a doba spisovatele Karla Čapka v datech
contentType: prose
---

<section>

**1890**

</section>

<section>

Narozen 9. ledna v Malých Svatoňovicích. Otec MUDr. Antonín Čapek (1855–1929), matka Božena, rozená Novotná (1866–1924). Sourozenci: Helena (1886–1961), provdaná Koželuhová, ovdověla, od roku 1930 provdaná Palivcová; Josef (1887–1945) ženatý od roku 1919.

</section>

<section>

**1895–1901**

</section>

<section>

V Úpici, kde rodina bydlí, navštěvuje obecnou školu a jednu třídu měšťanské školy.

</section>

<section>

**1901–1909**

</section>

<section>

Středoškolská studia začíná v Hradci Králové, posléze pokračuje v Brně, končí maturitou v Praze.

</section>

<section>

**1907**

</section>

<section>

Rodina se stěhuje z Úpice do Prahy.

</section>

<section>

**1909–1915**

</section>

<section>

Studuje na Filozofické fakultě Univerzity Karlovy filozofii, estetiku, dějiny výtvarného umění, anglistiku, germanistiku a bohemistiku. (V letech 1910–1911 studuje v Berlíně a v Paříži.) V listopadu 1915 je promován na doktora filozofie.

</section>

<section>

**1917**

</section>

<section>

Působí jako domácí učitel Prokopa Lažanského na zámku v Chyších u Žlutic. V říjnu nastupuje do redakce Národních listů.

</section>

<section>

**1921–1938**

</section>

<section>

Je členem pražské redakce Lidových novin, v letech 1921–1923 pracuje v Městském divadle na Královských Vinohradech jako dramaturg a režisér.

</section>

<section>

**1922**

</section>

<section>

Poprvé představen prezidentu T. G. Masarykovi.

</section>

<section>

**1925**

</section>

<section>

Je zvolen předsedou československé odbočky Penklubu, kterou pomáhá založit. Stěhuje se s bratrem Josefem do nového domu na Vinohradech.

</section>

<section>

**1931**

</section>

<section>

Jmenován členem mezinárodního výboru pro duševní spolupráci Společnosti národů (stálý výbor pro literaturu a umění).

</section>

<section>

**1933**

</section>

<section>

Pracuje ve Výboru pro pomoc německým uprchlíkům, je místopředsedou Penklubu.

</section>

<section>

**1934**

</section>

<section>

Organizuje pomocnou sociální akci Demokracie dětem.

</section>

<section>

**1935**

</section>

<section>

Žení se s Olgou Scheinpflugovou, počátky stavebních úprav domu ve Strži, který novomanželé dostali od Václava Palivce do doživotního užívání.

</section>

<section>

**1937**

</section>

<section>

Účastní se světového kongresu Penklubů v Paříži.

</section>

<section>

**1938**

</section>

<section>

Podílí se na organizaci světového kongresu Penklubů v Praze. Opakovaně je navrhován na Nobelovu cenu za literaturu. Po mnichovské konferenci (29.–30. 9. 1938) čelí nenávistné kampani, bojuje s českým fašismem a prožívá nejtěžší období svého života. Umírá 25. prosince na zápal plic. Pohřeb na Vyšehradě se koná 29. prosince.

</section>

[^1]: Dohad, předpoklad. _Pozn. red._

[^2]: David Hume: _Zkoumání o rozumu lidském,_ kapitola III., kterou se Čapek k povídce inspiroval. _Pozn. red._

[^3]: Hrdina románu _Zločin a trest_ od F. M. Dostojevského_. Pozn. red._

[^4]: Nahodilé spojení, sdružení. _Pozn. red._

[^5]: Palpitace (lat.) – bušení srdce. _Pozn. red._

[^6]: Timor Dei (lat.) – bázeň z Boha (zde bázeň ducha, viz pokračování věty). _Pozn. red._

[^7]: Métier (fr.) – odborná profese. _Pozn. red._

[^8]: Fadesa (fr.) – nuda. _Pozn. red._

[^9]: Manaia – mánie. _Pozn. red._

[^10]: Vzkříšení Jairovy dcery – podle novozákonních evangelií měl muž jménem Jairos jedinou dceru, kterou Ježíš zázračně uzdravil. _Pozn. red._

[^11]: Puerta del Sol – známé madridské náměstí (česky Brána slunce). _Pozn. red._

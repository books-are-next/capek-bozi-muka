<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Boží muka</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection5">
<h2 class="mlpuroven1zvlastnipripady">Hora</h2>
<p class="mlptextbez1radku">Dítě, jež na dně starého lomu
si hrálo s kalužemi po
včerejším lijáku a stavělo stružkám hráze, našlo pod skalní stěnou
mrtvolu muže
s roztříštěnou hlavou. Ač neznalo smrti, pocítilo bázeň a běželo skrýt
se do
klína maminčina. Teď už má v náručí kočku a neví, proč tatínek odhodil
práci a vyběhl
ven. Kočka je lepší než kaluže.</p>
<p class="mlptext">Kdo by stál nahoře nad lomy, viděl by
celou ves jako na dlani;
viděl by dítě, jež křičíc a vzlykajíc utíká domů; viděl by vyběhnout
drobnou
mužskou postavu a spěchati po vsi s rozčileným chvatem mravence. A
najednou
hemží se plno figurek, jež mávají rukama a běží jedním směrem,
potrhaným řádkem
dolů do lomů. Tu ten, kdo by stál nahoře, by se zasmál tomu čilému
shonu
zkratek.</p>
<p class="mlptext">Ale kdyby stál dole v zástupu, pocítil
by zamrazení hrůzy a pobožnosti,
a zvedaje oči od mrtvého muže měřil by strašnou výšku skály až nahoru k
temeni,
kde běží cesta za nízkým zábradlím a plouhavě táhne se mračné nebe; tu
stál by
tich s ostatními, podivně poután a váhaje odejít. – Té chvíle šel
Slavík podle
lomu; cítil se sirý mezi oblohou a zemí, mezi stráněmi a domky, kde
bylo mu
prožíti dobu dešťů. „Pane,“ volali na něj lidé, „je tu zabitý.“ Šel se
tedy
podívat –</p>
<p class="mlptext">Zamyšlen vracel se Slavík domů; ale i
doma stál u okna a díval
se k lomům, jež zely jako otevřená rána v boku hory. Zdály se mu hrozné
a skoro
záhadné.</p>
<p class="mlphvezdicky">* * *</p>
<p class="mlptextbez1radku">Nic už ten obraz mi nezastře:
Veliké tělo tváří v krvavém
blátě, šílený rozmach údů, jako by zase vyskočit chtělo, – teď, ještě
teď
vyskočit a setřít si z čela kal! Ó jaký pohled! Dvě ruce tam žalují z
ohavné
rozbité hmoty, plny bláta, ó bože, a přece tak lidské, ty ruce! Nic už
ten
obraz –</p>
<p class="mlptext">Bylo mně viděti předrahé tváře v rakvi,
spící s očima
zavřenýma, ruce křížem a v líci výraz, jako by měli mi požehnat.
Přeslavně
dřímali uprostřed svěc a květů; vypadali jako svatí. Ach, čím
lidštějším může
být smrt než oslavou člověka!</p>
<p class="mlptext">Ale nic není strašnější než smrt, jež
neposvěcuje mrtvých ani
živých. Smrt s grimasou pohybu, okamžiku či náhody. Smrt, jež nesetře
posledních stop života. Nic není ukrutnější než živoucí gesto mrtvých.
Nic
nepodobá se více znesvěcení.</p>
<p class="mlphvezdicky">* * *</p>
<p class="mlptextbez1radku">Teprve po dlouhých hodinách
zastavil před lomy
automobil a z něho vyskočili tři páni. Slavík se rozběhl za nimi. Dva
byli
právě skloněni nad mrtvolou a třetí zlézal stráň podél lomů.</p>
<p class="mlptext">„Padl přímo na tvář,“ řekl jeden a
vzpřímil se. „Všechny
fraktury jsou na přední straně. Musel být okamžitě hotov. Hlava je
docela, hm –
Co? Toho už nikdo nepozná.“</p>
<p class="mlptext">„Nepozná,“ řekl jaksi důrazně druhý,
jenž sedě na bobku
převracel mrtvého. „Čert aby ho poznal.“</p>
<p class="mlptext">„Co hledáte?“</p>
<p class="mlptext">„Nic, dívám se jen –“</p>
<p class="mlptext">„Našel jste něco?“</p>
<p class="mlptext">Skloněný pán se zvedl. „Nic. Mně
zhaslo. Děkuji,“ řekl
Slavíkovi, který mu podal oheň, „já jsem komisař Lebeda. Ano,“ zamyslil
se. „Co,
doktore, jak dlouho tu asi leží?“</p>
<p class="mlptext">„Den dva dny –“</p>
<p class="mlptext">„Dva dny! Kde už teď bude!“</p>
<p class="mlptext">„Kdo?“</p>
<p class="mlptext">„Vrah přece,“ vyhrkl komisař s
podivením. „Ten, který tohohle
shodil – –“</p>
<p class="mlptext">„To snad ne,“ bránil se doktor,
„vražda! Proč – proč –“</p>
<p class="mlptext">„Jen tak. Divím se, že mrtvému zůstal
klobouk na hlavě; divím
se, že se mu ani nezmačkal a nezamazal; kupodivu, ne?“</p>
<p class="mlptext">„Skutečně,“ mínil doktor málo
přesvědčeně.</p>
<p class="mlptext">Komisař pohnul rtoma, jako by chtěl
vybuchnout, a díval se
upřeně na doktora. „Na mrtvole jsou uřezány všechny monogramy,“ řekl
náhle.</p>
<p class="mlptext">„Dejte ji přikrýt,“ zabručel doktor;
najednou se podíval s odporem
na své ruce: „Musím se umýt.“</p>
<p class="mlptext">„Počkejte,“ mluvil komisař. „Dejme
tomu, že se přepadený
brání, – víte, zápas nad propastí… marně; jen klobouk zůstal tam
nahoře. Vrah
tedy jej zvedne a najde na podšívce monogram nebo firmu, – ostatně
podívejte
se,“ přerušil se komisař a zvednuv klobouk mrtvého ukazoval jeho
podšívku: kus
kožené pásky uvnitř klobouku byl vyříznut ostrým nožem. „I napadne ho,
že mrtvý
má podobné osobní doklady na prádle, na šatech a v kapsách, a proto
sleze po
stráni dolů s kloboukem v ruce – Je to zajímavě pitomé; mohl jej prostě
hodit
dolů.“</p>
<p class="mlptext">Vtom volal něco muž, který prohlížel
stráň.</p>
<p class="mlptext">„Pilbauer něco našel,“ řekl komisař.
„Tedy dole pak uřeže,
utrhne a vezme s sebou vše, – monogramy, poutka u bot, krejčovskou
firmu na
podšívce, papíry – Vše, každou značku osoby nebo místa. Na nic
nezapomněl. Pak
položil klobouk a šel. Tohle tu nechal. Bezejmenného mrtvého. Vymazanou
osobnost. Záhadu. Svědka příliš němého. Co si s ním počnu? Pilbaure, co
jste
našel?“</p>
<p class="mlptext">„Šlépěje,“ řekl třetí muž, sestupuje ze
stráně. „Někdo úprkem
slézal dolů; sklouzal po rozmoklé půdě.“</p>
<p class="mlptext">„Včera odpoledne myslíte.“</p>
<p class="mlptext">„Ano. Měl turistické boty o tři čísla
větší než já.“</p>
<p class="mlptext">„Veliký člověk. Turista. Skutečně,“
divil se komisař
zamyšleně, „velmi značně veliký člověk.“</p>
<p class="mlptext">„Pranic se mi to nelíbí,“ bručel
doktor. „Nemám rád vraždy.
Dejte ho přece přikrýt!“</p>
<p class="mlptext">Slavík přistoupil ke komisaři a řekl
zachmuřeně: „To je
jednoduše nesmysl.“</p>
<p class="mlptext">„Co je nesmysl?“</p>
<p class="mlptext">„Ty monogramy. Proč je vrah
odstraňoval? Kdyby je byl nechal,
každý by věřil, že se tu stalo prostě neštěstí. Ne vražda. Někdo jen
spadl. Nic
by ho nemohlo usvědčit. Proč to dělal?“</p>
<p class="mlptext">„Nevím.“</p>
<p class="mlptext">„Za druhé: Bylo to hloupé, že nesl
klobouk v ruce. Patrně
ztratil rozvahu. Ale tady dole jí měl… příliš mnoho. Na nic nezapomněl.
Silná
hlava, podle všeho – Není v tom rozpor?“</p>
<p class="mlptext">„Nevím.“</p>
<p class="mlptext">„Za třetí je sem vidět ze silnice i ze
vsi. Vrah byl v smrtelném
nebezpečí, a přece pracoval rozmyslně, přímo metodicky, pomalu. Nic
nevynechal.
Je to strašně paradoxní.“</p>
<p class="mlptext">„Ošklivá věc,“ zlobil se doktor.</p>
<p class="mlptext">„Ošklivá a temná. Buď musíte připustit
záhadné a neobyčejné
pohnutky k takovému jednání. Nebo záhadnou a neobyčejnou osobnost,
která tak
jednala. Věc je podivnější, než se zdá. Máte snad úkol ji řešit; i
chtěl jsem
vás jen upozornit –“</p>
<p class="mlptext">„Děkuji vám,“ řekl komisař pozorně;
„velmi jste mne zaujal;
ale promiňte, nerozumíte mi. Já nemám co řešit.“</p>
<p class="mlptext">Slavík chtěl něco říci.</p>
<p class="mlptext">„Nic neřeším. Jsem jen Výkonný Orgán.
Baví-li vás to, mohu vás
pozvat s sebou.“</p>
<p class="mlphvezdicky">* * *</p>
<p class="mlptextbez1radku">Nic neřeší, vrtalo Slavíkovi
hlavou, co tedy vlastně
dělá? – V jedné z pozdějších chvil se po tom konečně tázal.</p>
<p class="mlptext">„Nic neřeším,“ řekl komisař, „protože
prostě… Hleďte, pane,
nejednám přece za svou osobu, i nemohu nic řešit. Jednám ve jménu moci,
která
neřeší, nýbrž rozhoduje. Každá moc jen rozhoduje o věcech; v tom je
její síla i
samozřejmost – Jediný evidentní soud je rozkaz. To je logika moci. Ne,
pane, o řešení
nejde.“</p>
<p class="mlphvezdicky">* * *</p>
<p class="mlptextbez1radku">Se znuděnou tváří zavedl
komisař vyšetřování. Pomalu
přibývalo lidí, kteří viděli včera tu nebo onde „neznámého člověka“.
Jednou byl
to vysoký, hubený vousáč; pak opět mohutný cizinec, ryšavý a hluboce
zamyšlený,
s lící oholenou; nebo zas neobyčejně silný, veliký turista, jehož tváře
nikdo
neviděl. Tento poslední, zdálo se, byl vskutku na útěku a nechával po
sobě
stopu zmatenou a strašnou.</p>
<p class="mlptext">Den před nálezem mrtvoly, právě když se
tak prudce rozpršelo,
jel jistý stařeček vozka k nádraží a předejel velikého cizího pána v
krátkých
kalhotech. „Sednou si pod plachtu,“ volal na něho. „Nechci,“ řekl pán.
Děda jel
dále, ale litoval promoklého chodce a volal na něho podruhé. „Nechci,“
křikl
pán vztekle a rozběhl se poklusem k nádraží. Nápadné, „divné“ na něm
bylo, „že
byl tak veliký a že mi ho bylo tak tuze líto“. (Výslech starého vozky.)</p>
<p class="mlptext">O málo později přišel na nádraží týž
převeliký člověk ve
sportovních šatech a čekal na večerní vlak přecházeje v dešti po
peronu.
Přednosta stanice jej posílal do čekárny, ale pán si vyhrnul límec a
mlčel. Po
chvíli šel mu přednosta oznámit, že dnes vlak vůbec nepojede, protože
na
čtyřicátém pátém kilometru se udrolila lijákem skála a zasypala trať.
Tu veliký
pasažér strašně klnul a ptal se, kdy pojede příští vlak. Za
čtyřiadvacet hodin,
mínil přednosta, a skoro se zděsil jeho zuřivých a bolestných očí.
„Musíte
přespat v městečku,“ radil mu účastně. „Nestarejte se o mne,“ odpověděl
cestující příkře a odešel. Jeho tvář byla zakryta, přece však budila
podivný a mučivý
dojem, „jako by to byla tvář člověka v smrtelném nebezpečí“. (Výpověď
přednosty
stanice.)</p>
<p class="mlptext">Týž cizinec objevil se večer v hostinci
ve městečku, dal si
vytopit pokoj a přinést jídlo. Později hostinský zaťukal. „Co je?“
vykřikl host
zděšeně. „Pán je turista?“ odvážil se hostinský. „Doporučil bych
dobrého
povozníka; říká se mu ‚S pomocí boží‘; snad by pán – –“</p>
<p class="mlptext">„Rozmyslím si to,“ řekl host a bouchl
dveřmi. Po chvíli volal
ze schodů: „Objednejte mi toho povozníka na pět hodin ráno, pro celý
den.“ Dnes
časně ráno tedy odejel; byl to pán oblečený jako turista, ohromný,
hrozný a s tváří
zastřenou. „Všichni jsme se ho báli. Byli jsme zde dole jako zařezaní.“
(Výpověď hostinského.)</p>
<p class="mlptext">„Stál u okna jako socha, s hlavou až po
strop. Neříkal nic,
jen zachrčel. Nevím, proč mi bylo tak úzko.“ (Z výslechu s číšníkem.)</p>
<p class="mlphvezdicky">* * *</p>
<p class="mlptextbez1radku">„Co teď,“ ptal se Slavík
komisaře.</p>
<p class="mlptext">Komisař krčil rameny; prozatím dal si
zavolat paní „S pomocí
boží“ a sám se ponořil do mapy okolí. Slavík byl stále vzrušenější. Můj
bože,
mučil se v teskném napětí, jaká to je stopa! jaký úžas! Co se to stalo
neobyčejného? Nic víc než vražda? Je to temné. Nesmyslné. Kupodivu
nesmyslné.</p>
<p class="mlptext">Zatím komisař vyslýchal povozníkovu
ženu; nevěděla nic, a přesto
z lidového instinktu hleděla zapírat. Pilbauer pokojně četl starý
ceník, jejž
našel na okně. Je to temné a strašlivé, trudil se Slavík. Stalo se něco
nepochopitelného. Krok za krokem můžeme jít po stopách hrůzy. Ale my
jen
čekáme. Bez konce čekáme.</p>
<p class="mlptext">Bez konce táhla mračna nad tupým
odpolednem maloměsta, jež
máčel chronický, úporný déšť. Zmrtvělým náměstím běží komisař na
telegrafní
úřad. V okapu bubnuje voda, a Slavíkovi se zdá, jako by to ťukal jakýsi
Morseův
aparát nekonečné a podivné zatykače a raporty. Nelze se v tom vyznat.
Případ se
rozvléká šeře a zmateně. Slavíka se zmocnila zasmušilá netrpělivost. Je
už
pozdě.</p>
<p class="mlptext">Konečně přiběhl komisař z pošty. Právě
prý dostal telegram ze
sousedního města, že tam v hospodě sedí „S pomocí boží“ namol opilý;
vypravuje
lidem, že vezl ráno obrovského pasažéra, který si zakrýval tvář šátkem
a nepromluvil
ani slova. V polou cesty už to nemohl povozník hrůzou vydržet, i nechal
cestujícího vystoupit a ujel mu. Kde to bylo, neví.</p>
<p class="mlptext">Ale je tu aspoň směr. Jako by klouzal
po vinuté stuze cesty,
řítil se automobil s komisařem k sousednímu městu. Slavík sám neměl
měřítka pro
rychlost; ale slepá fyzická úzkost, jakýsi popud k pláči nebo zvracení,
pocit,
že vzduch je strašně studený hmotný roub, vražený ústy až do prsou,
mezi
bolestně palpitující<a href="../Text/bozi_muka_024.html#_ftn5" title="" class="pcalibre pcalibre1" id="_ftnref5"><span class="stylznakapoznpodarouzeno02b"><span class="calibre14"><span class="stylznakapoznpodarouzeno02b"><span class="calibre15">[5]</span></span></span></span></a>
křídla plic, to vše jej
nutilo mysliti, že automobil letí nejvyšší snesitelnou rychlostí.
Nevěda ani
proč, unášen, uchvácen, svíraje křečovitě pažení karosérie, cítil v
sobě roditi
se dva velké, primitivní city: pýchu a hrůzu.</p>
<p class="mlptext">A náhle stop! znamení šátkem: zastavte!
„Poznal jsem váš
stroj,“ mluvil spěšně jakýsi posel; „běžím právě pro četníky; u nás, ve
Svaté
Anežce, se něco stalo.“ Ráno prý se tudy hnal kočár se splašenými koňmi
a bez
pasažéra; za ním přišel pěšky jakýsi kolos a „padl na židli jako
balvan“; pak
si dal vytopit pokoj a zamkl se tam. Odpoledne na něho ťukali, chce-li
něco.
Křičel, že shodí každého, kdo se odváží nahoru. Nikdo si teď na něho
netroufá.
Objevil se na schodech s hlavou obtočenou ručníky a hrozil pěstí. Už
přišli i hajní,
ale nevědí si rady; jde z něho hrůza nesmírná.</p>
<p class="mlptext">I letěl automobil k Svaté Anežce; jsou
to maličké lázně na
úpatí nejvyšší hory toho kraje, proslulé zázračnými celoletními dešti.
Ale když
tam dojeli, bylo jim slyšeti, že neznámý obr sám asi před hodinou
sestoupil ze
schodů, sháněl se po účtu a odešel stezkou, jež vede k samotě na temeni
hory,
zatímco devět mužů v zamčené místnosti rokovalo jak na něho. Jen panská
ho
viděla odcházet, a utekla.</p>
<p class="mlptext">Devět mužů obklopilo komisaře; byli to
hajní, letní hosté,
domácí lidé a drobný, obrýlený člověk, jenž padl Slavíkovi kolem krku;
byl to
houslista a skladatel Jevíšek, který tu trávil léto umíraje nudou ve
zděděném
domečku, kde se byl narodil.</p>
<p class="mlptext">„Proč jste ho pustili,“ křičel komisař.</p>
<p class="mlptext">„Neměli jsme času.“</p>
<p class="mlptext">„Nemohli jsme se jaksi sjednotit.“</p>
<p class="mlptext">„Báli jsme se ho,“ dýchl Jevíšek
důvěrně.</p>
<p class="mlptext">Komisař se naklonil k Slavíkovi:
„Nebyli, zkrátka,
organizováni.“</p>
<p class="mlptext">– Hora, na jejímž úpatí nyní stáli, je
skalní tabule ponořená
v lesích, příkrá a přístupná jen dvěma cestami: vozovou cestou a
stezkou pro
pěší. Nahoře je něco polí a samota; ostatně všude příkře spadá holá
skalní
stěna.</p>
<p class="mlptext">Teď zdála se celá hora jen mlhavou
masou.</p>
<p class="mlptext">Komisař vyšel před dům a pohlížel na
ohromné těleso hory, jako
by je vyzýval v boj.</p>
<p class="mlphvezdicky">* * *</p>
<p class="mlptextbez1radku">Nyní měl se Slavík státi
svědkem dějů, které ho
překvapovaly nejen jednotlivými událostmi, nýbrž i zvláštním svým
rázem. Ocitl
se uprostřed hromadného konání a sám se ho účastnil; byl při tom, když
vznikla
a rozhoupala se malá a náhlá organizace skoro vojensky ukázněná; a
přece jeho
přesný a nejurčitější dojem byl pocit nesmyslného chaosu.</p>
<p class="mlptext">Teprve později uznával, že tomu snad
nemůže býti jinak; ale
při samotném pohybu děje, když sám byl článkem vedené čety, trpěl
nevýslovně
všemi těmi hrubými těžkopádnostmi, mařením času, čekáním a váznutím bez
konce; stejně
však trpěl bryskním přejitím v čin, řítivou rychlostí dění a neladným
chvatem
celé akce. Skoro s podivem myslil na chvíle, kdy jednal sám; tolik v
nich
nalézal zvláštního osobního a souvislého tempa, že stěží teď poznával
sebe sama
v nerytmickém, uchvátaném a hromadném ději, jehož se účastnil. Bylo mu
těžko a nejasně.</p>
<p class="mlptext">V jedné z nejhorších chvil celého
stíhání, klopýtaje v noci po
temeni hory, pocítil tesknotu situace; i myslil na vojáky, na nesčíslná
vojska,
na malou hlídku čekající rozkazu, na malou četu, jež stíhá zločince na
horách,
na zločince, bytost osamělou a podivnou, jež ze své samoty čerpá
nevímjakou
převahu, a na sebe sama; tu sedl si na kámen a psal, nedbaje noci, svým
drobným, těsným, hořkým písmem na list zápisníku:</p>
<p class="mlptext">„Podstata organizace: udělat z tebe
hmotu. Jsi těleso výkonné,
vedené cizí vůlí; jsi část – a tedy věc podstatně závislá. Uznav vůdce,
přeložils motivy a cíl, vůli a rozhodování do něho; i nezbývá tobě než
duše pasivní,
kterou cítíš jako utrpení…“</p>
<p class="mlphvezdicky">* * *</p>
<p class="mlptextbez1radku">„Dobrá,“ řekl konečně komisař,
„obklíčíme horu. Je
nás dvanáct, a nadto posílám pro četníky; bude nás dvacet. Čtyři z vás
obsadí
vozovou cestu; vy, pane, je povedete. Čtyři zůstanou stráží na pěšině;
vy,
pane, si to vezmete na starost. Jinudy než po cestě se nemůže vrah v
noci
odvážit. Já sám vystoupím stezkou nahoru. Někdo půjde se mnou.“</p>
<p class="mlptext">„Já,“ hlásil se Slavík.</p>
<p class="mlptext">„Dobrá. Detektiv Pilbauer dá se
současně vozovou cestou. Někdo
odvážný půjde s ním.“</p>
<p class="mlptext">„Já,“ hlásil se Jevíšek, rovnaje si
odhodlaně brýle.</p>
<p class="mlptext">„Dobře. U samoty se sejdeme. Až přijdou
četníci, zůstanou dva
dole u cest jako hlídky. S ostatními vystoupíte všichni na temeno hory
k samotě.
– Nastupte, pánové!“</p>
<p class="mlptext">Tak byla hora obklíčena.</p>
<p class="mlphvezdicky">* * *</p>
<p class="mlptextbez1radku">Již se stmívalo, když komisař
Lebeda a Slavík
stoupali k temeni hory. Ač pršelo temně a syrově, hvízdal si komisař
tence jako
spokojené ptáče. „Co tomu říkáte?“ zeptal se pojednou.</p>
<p class="mlptext">„Divím se,“ řekl Slavík; „myslil jsem…
představoval jsem si
celou věc jinak. Zajímalo mne řešení; cítil jsem tajemství v tom všem…
Ale
tohle je jenom lov. Výprava za medvědem. Stíhání zločince.“</p>
<p class="mlptext">„Co jiného jste čekal?“</p>
<p class="mlptext">„Řešení. Celý případ je nesmírně temný.
Stalo se něco
neobyčejného. Už ten bezejmenný mrtvý, – necítil jste to hned, hned nad
ním?“</p>
<p class="mlptext">„Cítil,“ řekl komisař. „Nevím vlastně
proč, ale – Je to
záhadné. Nerad na to myslím.“</p>
<p class="mlptext">„Od rána se mučím,“ pokračoval Slavík.
„Každé tajemství je
jako úkol, a jen proto se tím musím zabývat. Mne nezajímá, že to je
zločin; ale
že to je tak nevysvětlitelné. Jen proto za tím musím jít.“</p>
<p class="mlptext">„Až ho chytíme,“ řekl komisař.</p>
<p class="mlptext">„Ano,“ namítal Slavík, „místo abychom
tajemství řešili, chceme
je jen vyzvědět. Prostě vyslechnout. To právě se mi nelíbí. Je to
strašně
neinteligentní. Snad ho chytíme, ale bude to už jen surová zajímavost
faktu.
Tajemství je věc duše; každá záhada je jakoby ovanuta duchovým dechem –
Jen
když se potká se záhadou, uvědomuje si člověk vlastního ducha; i pocítí
zachvění a bázeň, Timor Dei<a href="../Text/bozi_muka_024.html#_ftn6" title="" class="pcalibre pcalibre1" id="_ftnref6"><span class="msofootnotereference"><span class="calibre14"><span class="msofootnotereference"><span class="calibre15">[6]</span></span></span></span></a>…
Bázeň ducha. Materialismus je vůbec bez tajemství. Bez bázně. Bez
odvahy k bázni.
Zkrátka čekal jsem vnitrnější řešení.“</p>
<p class="mlptext">„Nemáte snad s sebou revolver?“ ptal se
komisař.</p>
<p class="mlptext">„Nemám,“ řekl Slavík mrzutě.</p>
<p class="mlptext">„Škoda. Já také ne.“</p>
<p class="mlptext">„Vidíte,“ pokračoval Slavík, „to
všechno je jenom romantika.
Noc! hory! a ještě ke všemu revolver! Ostatně jsme ztratili cestu. Jak
je to
všechno vnější!“</p>
<p class="mlptext">„Ne, pane, hleďte,“ namítal komisař
mírně, „my detektivové
opravdu nejsme filozofy. Pro nás je to čistě technická záležitost
praxe. Věřte,
pane, každá praxe vypadá zdálky romanticky. I revolver je jenom
nástroj, docela
tak jako kleště nebo pluh. Ostatně jsme cesty neztratili.“</p>
<p class="mlptext">Mlčky stoupali opět drsnou cestou,
přízračně bledou pod
potemnělým lesem; zdála se neskutečná a předbíhala jejich kroky matně
jako
tušení. „Čekal jste řešení vnitrnější?“ ozval se náhle komisař. „Ale v
métier<a href="../Text/bozi_muka_024.html#_ftn7" title="" class="pcalibre pcalibre1" id="_ftnref7"><span class="msofootnotereference"><span class="calibre14"><span class="msofootnotereference"><span class="calibre15">[7]</span></span></span></span></a>
není vnitrných řešení. Snad by bylo možno zúrodnit pole pouhou
modlitbou; ale
bylo by to technicky špatně. Snad jsou vnitrné cesty ty nejkratší a
nejpřímější
ze všech; ale jsou technicky nesprávné. Snad by bylo možno uhádnout
zločin
pouhým mravním tušením; ale intuice je neodborná. Všichni detektivové v
románech
pracují technicky špatně. Příliš osobně, příliš vynalézavě. Jejich
metoda je
zločinecká, a ne detektivní. Pravá cesta je jiná.“</p>
<p class="mlptext">„Jaká?“</p>
<p class="mlptext">„Sociální rutina. Organizace. Hleďte,
existuje technika
ovládání lidí, – vskutku technika, protože jedná s člověkem jako s
nástrojem.
Je v tom pokrok; co bývalo osobním uměním, stává se technikou. Vše,
čeho se
dotkneme, se mění v nástroj. I člověk. I vy sám. Jenom ten nahoře se
nám
vymyká.“</p>
<p class="mlptext">„Bůh?“</p>
<p class="mlptext">„Ne, člověk. Zločinec, který prchá. A
já tedy nejsem nic než
ruka moci. Nic neřeším, svírám jen, a čím silněji tisknu, tím spíše v
sobě
poznávám moc, která skrze mne prochází. Jen ruka, budiž; ale aspoň
cítím tu
strašnou a neváhající sílu, která mnou bije. Která dnes opět udeří.
Sílu
zákona.“</p>
<p class="mlptext">Komisař se odmlčel; byla už noc, a
těžko se klopýtalo přes
kořeny a kamení nahoru. Skutečně ztratili stezku, i lezli slepě do
stráně
dštícím křovím, chytajíce se země rozšlehanýma rukama. Konečně našli
jakousi
stříšku pro krmení zvěře. Nebylo to pěkné místo; ale dalo se tu aspoň
kouřit
uprostřed velikého, mokrého hučení hor.</p>
<p class="mlptext">V nekonečných rozlohách noci řinul se
temný déšť; jen někde
praskla větev; jen někde utrhl se kámen a řítil se skákaje po svahu
jako
gigantické dupání; vše ostatní pohltil širý šum deště. Slavík teskně
naslouchal, jako ztracen v rozsáhlé a neproniknutelné tmě celého světa.
Komisař
po jeho boku znehybněl. Tu proběhlo jím slabé, jakoby elektrické
zachvění;
vracelo se vždy silnější a delší, a náhle byl to zachvacující,
křečovitý třas –</p>
<p class="mlptext">„Co je vám?“ vykřikl Slavík.</p>
<p class="mlptext">„Nic,“ jektal komisař, „nic to není…
Jenom strach… Okamžik!
Počkejte okamžik!“</p>
<p class="mlptext">„Proč se bojíte?“</p>
<p class="mlptext">„Nevím… Jen to, co o něm říkali…
Nechtěl jsem na to myslit. Vy
to necítíte?“</p>
<p class="mlptext">„Ne. Jenom bázeň ducha.“</p>
<p class="mlptext">„To není to. Něco horšího, strach…
Nesnesu toho!“</p>
<p class="mlptext">„Pojďte raději,“ naléhal Slavík,
kterému začalo být nevolno.</p>
<p class="mlptext">„Hned… Jděte napřed. Tiše. Jděte!“</p>
<p class="mlptext">Šlo to jen po čtyřech mezi skalami.
Snad už nelze výše. „Jděte!“
drtil komisař mezi zuby. Rozdíraje si ruce a kolena drápal se Slavík
nahoru;
teprve když opět našel stezku, projelo jím zamrazení hrůzy: vždyť
stačilo, aby
mu uklouzla noha –</p>
<p class="mlptext"><span class="calibre16">Komisař
mlčky jej předběhl
a pustil se rychle po temeni. V samotě svítili. Komisař tiše zaklepal,
a dveře
se pootevřely pro jedno oko. „Zde policie,“ zašeptal komisař, a dveře
se
rozlétly jako výdechem úlevy. „Díky bohu,“ zašeptal tajuplně hospodář
odkládaje
pušku, „ach, díky bohu!“</span></p>
<p class="mlptext">„Kdy přišel?“ ptal se komisař chvatně.</p>
<p class="mlptext">„Před hodinkou. Chtěl nocleh. Je na
půdě.“</p>
<p class="mlptext">„Přijdu hned,“ ozval se náhle shůry
mohutný, chraptivý hlas. „Jen
co se obléknu.“</p>
<p class="mlptext">Skokem byl komisař na schodech, jakoby
vržen slepou silou: „Ve
jménu zákona!“</p>
<p class="mlptext">„Hned,“ mluvil hlas vzdáleněji. „Jsem
totiž… trochu…
nachlazen.“</p>
<p class="mlptext"><span class="calibre17">„Hlídejte
venku,“ křičel
komisař dolů, „chyťte ho venku! Běžte honem!“</span></p>
<p class="mlptext">Slavík a hospodář s puškou vyrazili ven.</p>
<p class="mlptext">Nahoře v lomenici okno dokořán. Nic,
ticho.</p>
<p class="mlptext1">Komisař vyšel ven s rozžatou
svítilnou; tu Slavík, chápaje
sotva smysl, četl na lomenici starý nápis:</p>
<p class="mlptextuprostredi">Deg Bůh sstestj domu tomu,<br class="calibre18"/>
wystawěl gsem, newjm komu.</p>
<p class="mlphvezdicky">* * *</p>
<p class="mlptextbez1radku">Zatím Pilbauer s Jevíškem
stoupali na kopec vozovou
cestou. Jevíšek neviděl na krok a trochu se bál, že zabloudí. Detektiv
Pilbauer
kráčel mlčky a pokojně před ním.</p>
<p class="mlptext">„Znáte cestu?“ vydechl Jevíšek.</p>
<p class="mlptext">„Nikdy jsem tudy nešel,“ odpovídal
Pilbauer.</p>
<p class="mlptext">„Podle čeho tedy trefíte?“</p>
<p class="mlptext">„Podle rozkazu.“</p>
<p class="mlptext">Bylo opět ticho. Jevíšek si chtěl něco
bzučet, ale přestal:
imponovalo mu, že jde s detektivem, i zvážněl velice. „To máte falešné
kníry?“
vyhrkl, když se toho sám nejméně nadál.</p>
<p class="mlptext">„Ne, k čemu?“ divil se veliký muž.</p>
<p class="mlptext">„Vy tedy nejste za někoho přestrojen?“</p>
<p class="mlptext">„Ne, to jsem já sám,“ řekl detektiv
skromně. Jevíšek rázem
pocítil náklonnost k smutnému a tichému muži. „Je to těžké, být
detektivem?“
ptal se ho.</p>
<p class="mlptext">„Není. Záleží na povaze. Nejste vy
hudebník? To je daleko
lehčí povolání.“</p>
<p class="mlptext">„Ó, nevěřte,“ zvolal Jevíšek.
„Například právě teď… Skládal
jsem totiž něco většího, kvartet – Zkrátka nemohl jsem dále. Nevím si
už rady.
Uniklo mi to.“</p>
<p class="mlptext">„Musíte po tom pátrat,“ mínil detektiv.</p>
<p class="mlptext">„Och, umělec vždycky hledá. Po celý
život. Ale teď mne to
vyčerpalo. Proto jsem šel s vámi, abych trochu zapomněl, abych si
ulevil.“</p>
<p class="mlptext">„Myslil jsem, že jste šel ze
zvědavosti, jako ten druhý pán.“</p>
<p class="mlptext">„Ó ne, šel jsem vlastně bez zájmu.
Těšil jsem se, že něco
uvidím, něco neobyčejného a vzrušujícího. Je někdy třeba otřesu… Ach,
vezměte
mne s sebou častěji!“</p>
<p class="mlptext">„Milerád,“ řekl detektiv vážně,
„bude-li vám přikázáno jít.
Ale bez příkazu nechoďte. Nedobré je stíhat člověka.“</p>
<p class="mlptext">V Jevíškovi se pohnulo svědomí. „Vždyť
je to vrah,“ hájil se.</p>
<p class="mlptext">Detektiv kýval hlavou. „Ano, nedobré je
nestíhat člověka.“</p>
<p class="mlptext">„Co tedy se má?“</p>
<p class="mlptext">„Nic. Všechno je stejně nedobré. Zlé je
bít i nebít, soudit i promíjet
– Všechno má svůj stín i svou vinu.“</p>
<p class="mlptext">Jevíšek chvíli přemýšlel. „Co vlastně
děláte vy?“</p>
<p class="mlptext">„Dělám jen, co musím. Nejrozumnější je
poslechnout. Podrobit
se rozkazu.“</p>
<p class="mlptext">„Co ten, kdo dává rozkazy?“</p>
<p class="mlptext"><span class="calibre16">„Chybuje,
pane. Nedobré je
poroučet; a nejhorší ze všech poblouzení.“</span></p>
<p class="mlptext">„A přece se má poslechnout?“</p>
<p class="mlptext">„Ovšem. To by pak nebyl rozkaz, kdyby
se ho neposlechlo.“</p>
<p class="mlptext">„Vy byste nemohl dělat umění,“ užasl
Jevíšek.</p>
<p class="mlptext">„Ne,“ řekl detektiv. „Umění je příliš
samovolné.“</p>
<p class="mlptext">„Ó, i umění má pravidla, která se
musejí splnit.“</p>
<p class="mlptext">„Rozkazy?“</p>
<p class="mlptext">„Ne, rozkazy to nejsou.“</p>
<p class="mlptext">„Tak vidíte,“ zamručel Pilbauer.</p>
<p class="mlptext">Jevíšek byl zmaten; v mysli vytanula mu
veškerá nejistota,
všechny mučivé pochyby, které mu bylo snášeti v jeho umění; oč lépe by
mu bylo,
kdyby mu jakýsi vyšší hlas prostě nařídil, co a jak – Vzdáleně a
melodicky
vyvstal mu motiv vyššího hlasu. Tiše bral se Jevíšek za velikým,
zasmušilým
mužem, jenž s naprostou jistotou nalézal ve tmách cestu, jíž neznal;
zatímco
on, Jevíšek, jenž tu byl doma, se stokrát mátl a klopýtal hledaje
záhybu cesty,
kterého tu nebylo, nebo směru tam, kde nejbližší krok by ho svrhl ze
skály.</p>
<p class="mlptext">Jak jsou si jisti, přemítal. Slavík,
jenž je pln poznání;
komisař, který smí poroučet, – jakou jistotou je člověku moc! a
Pilbauer plný
podrobení; jak jsou si jisti, zatímco já nemám pokoje – Krása mi nedá
spát a nedá
mi klidu; nikdy, nikomu nedá jistoty –</p>
<p class="mlptext">Být raději detektivem, mihlo se teskně
Jevíškovou hlavou; a když
už hledat, tož aspoň nic nadlidského, co musí člověku unikat! Vždyť i
já
stíhám, napadlo ho, – tu a tam najdu stopu či uslyším ohlas; ach, věčně
se
vzdalující ozvuk něčeho dokonalého! Anděla, jenž zpívá!</p>
<p class="mlptext">„Co to zpíváte?“ zeptal se Pilbauer
najednou.</p>
<p class="mlptext">Jevíšek se lekl a zalil horkem: „Já že
jsem zpíval?“</p>
<p class="mlptext">„Zpíval. Bzučel. Něco velice krásného.“</p>
<p class="mlptext">Jevíška zalila nová, radostná vlna:
„Opravdu? Děkuji vám!
Neměl jsem ani tušení – Jak to vlastně bylo?“</p>
<p class="mlptext">„Bylo to – bylo to – Nevím už. Pořád se
to měnilo, jinak a jinak
– Už si nevzpomenu. Krásné to bylo.“</p>
<p class="mlptext">Zatím docházeli k temeni hory. Jevíšek
už nepřemítal ani
nezpíval. Pilbauer jej mlčky a bezpečně vedl vpřed. „Někdo běží,
stůjte,“
zašeptal náhle. Jevíšek napjal sluch, ale slyšel jen varhany hor.
„Tiše,“
opakoval detektiv.</p>
<p class="mlptext">Deštěm řítila se před nimi, valila se,
skákala ohromná hmota
lidského těla a zmizela ve tmě. Jevíšek úžasně překvapen, ani nehlesnuv
pustil
se za ní z jakéhosi loveckého prapudu. Pilbauer popoběhl za nimi, ale
mlha je
pohltila; i mávl rukou a bral se k samotě.</p>
<p class="mlphvezdicky">* * *</p>
<p class="mlptextbez1radku">Zatím už přestalo pršet a na
vrcholky hor padla mlha.
Nebe se vyčistilo a měsíc prozářil husté mlhy mléčnou světlostí; širý
kraj
zahalil se měkkým a téměř sladkým tichem.</p>
<p class="mlptext">Jevíšek ubíhal za prchající masou, jak
rychle jen dovedl; bylo
to divoké kličkování po temeni hory, mlčenlivé a úporné. Jevíškovi
docházel
dech. „Nemohu,“ vydechl a stanul.</p>
<p class="mlptext">„Ani já nemohu,“ ozval se z mlhy širý
hlas.</p>
<p class="mlptext">Jevíšek sedl si na kámen a prudce
oddychoval.</p>
<p class="mlptext">„Nemocného honíte,“ mluvil hlas
chraptivě a silně. „Vyhnali
jste ho z lože a vzali mu přístřeší. Není vám toho dost? Málo jste mi
udělali?“</p>
<p class="mlptext">„Vy jste nemocen?“ zvolal Jevíšek.</p>
<p class="mlptext">„Co ještě chcete?“ žaloval hlas. „To je
nelidské! odporné!
Nechte mne konečně!“</p>
<p class="mlptext">„Nemůžete odejít,“ řekl Jevíšek
znepokojen. „Chytili by vás…
Obklíčili horu.“</p>
<p class="mlptext">„Tolik je vás?“ mluvil hlas se
svrchovanou hořkostí. „To je
hanba! Co si teď počnu? Bože, ó Bože, co si počnu?“</p>
<p class="mlptext">Jevíšek ustrnul v bolestných rozpacích.</p>
<p class="mlptext">„Ježíši Kriste,“ bědoval hlas, „co si
teď počnu? Obklíčili
horu… Kriste Ježíši!“</p>
<p class="mlptext">Světelná bělost naplnila srdce
Jevíškovo. „Pane,“ začal
chvějivě.</p>
<p class="mlptext">„Co si teď počnu,“ třásl se v mlze
hlas. „Jsem ztracen!
ztracen! ztracen! Ó Bože, jak je to možno!“</p>
<p class="mlptext">„Pomohu vám, pane,“ zvolal Jevíšek
chvatně.</p>
<p class="mlptext">„Zradit mne chcete,“ zaúpěl hlas. „Otče
náš, jenž jsi na
nebesích, posvěť se jméno tvé, přijď království tvé, buď vůle tvá… vůle
tvá…
Dej mi uniknout! Bože, dej mi uniknout!“</p>
<p class="mlptext">Tu pocítil Jevíšek bolest, nadšení,
hrůzu, – lásku a poranění,
radost, pláč a vášnivou statečnost: i povstal chvěje se a řekl:
„Pojďte,
hlídají jenom cesty. Půjdu s vámi. Nebojte se.“</p>
<p class="mlptext">„Nechoďte sem,“ vykřikl hlas.</p>
<p class="mlptext">„Půjdu s vámi. Nebojte se mne. Kde
jste?“</p>
<p class="mlptext">„Ježíši Kriste,“ jektal hlas hrůzou.
„Nechci, nechci nic od
vás!“</p>
<p class="mlptext">Tu spatřil Jevíšek před sebou beztvarý
stín a horečný dech mu
zavál do tváře. „Nechte mne,“ zachrčel hlas, něčí ruka se dotkla jeho
prsou, a náhle
prchal stín houpavými skoky do mlhy.</p>
<p class="mlphvezdicky">* * *</p>
<p class="mlptextbez1radku">Komisař hryzl si prsty na
prahu samoty. Slavík se k němu
přiblížil. „Pane,“ začal, „uvažoval jsem o věci – Slyšel jste svědky;
všichni
mluvili o něm jaksi podivně. Jako by byl pořád větší. Roste nám
donekonečna.
Zvláštní sugesce.“</p>
<p class="mlptext">Komisař zvedl své unavené oči.</p>
<p class="mlptext">„Snad tak působí svým chováním,“
pokračoval Slavík. „Ohromuje
lidi. Je to šílenec, megaloman. Vše tím vysvětlíte.“</p>
<p class="mlptext">Komisař potřásl hlavou a sklopil oči.</p>
<p class="mlphvezdicky">* * *</p>
<p class="mlptextbez1radku">Od samoty rozvíjí se řetěz
mužstva po šíři horské
pláně. Deset dvacet lidí. Táhnou pomalu a beze slova, s opřádající
mechaničností. Jen chvílemi zařinčí potichu zbraň.</p>
<p class="mlptext">Komisař povolil sevřeným zubům. Jsem
unaven, příliš unaven.
Nemohu dále.</p>
<p class="mlptext">Opřel se o strom a zavřel oči. Cítil se
zcela maličký únavou.
Nemohu dále. „Cože? Už jsi unaven, darebo?“ táže se náhle hlas otcův.
„Pojď,
vezmu tě na záda.“ Ach, nic jiného nechtěl synáček. Záda má tatínek
jako obr;
pěkně a vysoko se to sedí, jako na koni. Cesta ubíhá. Tatínek páchne
tabákem a silou.
Jako obr. Nikdo není silnější. Tu zastonav něžností tiskne se klouček
líčkem k jeho
vlhké tuří šíji.</p>
<p class="mlptext">Komisař se vytrhl. Jsem unaven. Kdybych
se mohl soustředit!
Kolik je, například, sedmkrát třináct? Počítal vraště čelo a hýbaje
rtoma. Není
možno se dopočítat. Bez konce opakoval si obě čísla. Jsou jaksi zvlášť
protivná, nedělitelná, nepoddajná. Nejhorší ze všech čísel. Beznadějně
vzdával
se komisař řešení.</p>
<p class="mlptext">Pojednou slyšel jasně a členěně: Kolik
je sedmkrát třináct?
Jeho srdce se zastavilo leknutím: To je pan učitel. Teď vyvolá mne,
teď, teď…
Kristepane, kam se mám schovat? Co si počnu? Dej mi uniknout, Bože! Dej
mi
uniknout!</p>
<p class="mlptext">Vtom zazněl výstřel.</p>
<p class="mlphvezdicky">* * *</p>
<p class="mlptextbez1radku">Zatím putoval Jevíšek po
kopci, nevěda kudy a kam.
Chvílemi naslouchal; ale nikdy nebyl svět zamlklejší, nikdy
zaklopenější;
trochu to bolí a trochu opíjí; a Jevíšek šel dále, bez myšlenky, nevěda
ani,
kde je.</p>
<p class="mlptext">Vtom zazněl výstřel. Od hory k hoře
letěla poplachem ozvěna,
vždy vzdálenější, tišší, strašnější. Opět nastalo ticho, krutější než
předtím;
tu teprve pochopil Jevíšek, že tu je sám a sám, nepatrný a bezcílný na
horách,
že jde opět domů a z jeho srdce že stále prýští trhlinkou starost a
drobně,
stísněně proudí nesmírný žal.</p>
<p class="mlphvezdicky">* * *</p>
<p class="mlptextbez1radku">Pilbauer prodíral se houštím;
voda mu stékala za krk
a do bot, všady se hbitě prodrala, provinula, proklouzla úskočně a
nepřátelsky;
tu vzdal se Pilbauer všech ohledů k sobě a pustil se houštinou jako
beran.</p>
<p class="mlptext">Vtom zazněl výstřel. Třeskl ze
vzdálenosti několika kroků
přímo proti němu. „Dejte přece pozor,“ zahučel detektiv a musel se
opřít, aby
neklesl; tak se pod ním zachvěla kolena. Mohlo to být už dnes, pocítil
náhle,
málem se to mohlo stát! Už dnes! Už dnes! Mohlo to tu už být! Konečně
to už
mohlo být!</p>
<p class="mlphvezdicky">* * *</p>
<p class="mlptextbez1radku">Tu spatřil Slavík stín
kráčející trhavě a automaticky
jako loutka. Stěží uhodl, že je to komisař, i zamířil k němu.
„Poslyšte,“ řekl chvatně,
„právě jsem přemýšlel o věci. O těch monogramech. Věc je jasná. Ten
zavražděný
je cizinec.“ –</p>
<p class="mlptext">Slavíkovi se zdálo, že komisař něco
šeptá.</p>
<p class="mlptext">„Ano,“ pokračoval, „nepochybně cizinec.
Člověk, po kterém se
nikdo nebude ptát. Jinak věc nemá smyslu. Nikdy jeho totožnost nebude
poznána,
nikdy nebude nikdo pohřešován – A ujde-li vrah, nic ho už neprozradí.
Není
šílený. Věděl dobře, co dělá. Zavraždil život, podobu i jméno člověka;
snad mu
nadevše záleželo na tom, aby zabil i jméno; och, snad to nejstrašnější
na věci
bylo právě jméno. Jméno, které by prstem ukázalo na vraha. A i kdybych
nikdy
toho jména nezvěděl, teď, teď konečně je mi vše jasno.“</p>
<p class="mlptext">„Ano, ano,“ vypravil ze sebe komisař
mátožně, „ano – Zachovejte
distance – Do řady! Pochod!“</p>
<p class="mlphvezdicky">* * *</p>
<p class="mlptextbez1radku">Jevíšek je už doma; tiše,
teple bzučí lampa nad
rozepsaným kvartetem, kde poslední tón, převysoký a třepetavý jako
skřivan,
volá po dokončení. Váhavě a s bázní se začítá Jevíšek do svého
rukopisu. Je tu
vše, jak bylo: jásavá radost věty, zpěvná a volná kantiléna – Nic se
nezměnilo.
Nic nezmění krásy a nemůže se jí tknout; nic se nezachvělo,
nezasmušilo,
nezatemnilo v kouzelné a prchavé tkáni tónů; nic, pranic se neudálo. I
staré
pochyby zůstaly: tu a tam ozývá se bázeň, neobratná a těkavá úzkost,
námaha
vířící tanečnice skrývaná utkvělým úsměvem…</p>
<p class="mlptext">Jevíšek se rozpomínal na motiv vyššího
hlasu, který mu zatanul
na hoře: na hromovou kadenci hlasu, jenž navěky rozkazuje. Jevíšek
zavrtěl
hlavou: To není to. Vyšší hlas neporoučí. Vyšší hlas dovolává se tvé
bolesti.</p>
<p class="mlphvezdicky">* * *</p>
<p class="mlptextbez1radku">Smutnější než noc je úsvit
dne. Do dáli temno;
znenáhla, jakoby napětím krize, prochvěl se vzduch, vyčistí se obrysy
věcí
holeji a chladněji. Zdi mrtvě zasvitnou vlastní bělostí, hmoty
poblednou a každá
věc prohlédne nejasně a utkvěle; oč více vidíš, o tolik vidíš vše
neskutečnější. – Na východě svítá; svět procitá v úsvitu dalekém a
nedůvěrném;
vidíš vše s podivnou jasností, a přece není to světlo. – Lidé se
probouzejí v dusné
horkosti loží a vyzírají v den horší a krutější, než byl včerejšek.</p>
<p class="mlphvezdicky">* * *</p>
<p class="mlptextbez1radku">Když se rozednilo, tloukl
někdo na Jevíškovy dveře.
Malý houslista se vytrhl z polosna, polekal se a běžel otevřít. Na
zápraží stál
Slavík, komisař a Pilbauer.</p>
<p class="mlptext">„Kam jste se v noci poděl?“ zvolal
Slavík. „Měli jsme o vás
tolik starostí!“</p>
<p class="mlptext">„Utekl?“ zašeptal Jevíšek.</p>
<p class="mlptext">„Utekl,“ řekl Slavík vyhýbavě. „Spadl
ze skály a – –“</p>
<p class="mlptext">„Je mrtev?“</p>
<p class="mlptext">Slavík potřásl hlavou. „Mrtev. Leží tam
tváří k zemi… přikryt
chvojím. Konec historie.“</p>
<p class="mlptext">Jevíšek mlčky šel rozdělat oheň, aby
uvařil hostům kávu. Konec
historie, opakoval si hledě do plamenů; mrtev, přikryt chvojím. Plameny
pálily
ho v oči, i sňal si brýle a vytřel si slzy. Konec historie.</p>
<p class="mlptext">Slavík se namáhal cosi dokazovat
komisaři o jasném případu.
Jevíšek vůbec mu nerozuměl a nechápal, proč mluví tak živě. Třesoucí se
rukou
zavadil o struny svých houslí. Struna se rozzvučela, a Jevíšek utrhl
rukou,
jako by se spálil. Slavík se zarazil v řeči, komisař se zachvěl a
Pilbauer
zvedl svá těžká víčka.</p>
<p class="mlptext">„Promiňte,“ zašeptal Jevíšek.</p>
<p class="mlptext">„Znělo to jako zalkání,“ řekl Slavík
roztržitě a nepokojně. „Vůbec,
smutná historie. Kdybych byl tušil – –“</p>
<p class="mlptext">Nikdo se v světnici nepohnul.</p>
<p class="mlptext">Slavík si hryzl rty hořkostí. „Bylo v
něm cosi velikého,“
začal opět; „každý to cítil; bylo to, jako by nadlidsky rostl. Chtěl
jsem ho
poznat, a proto, jen proto jsem ho stíhal. Ach, měli bychom vždy raději
držet s
tajemstvím než… než…“ Slavík se zamračil. „Je mrtev, uštván.“</p>
<p class="mlptext">„Má to – aspoň – odbyto,“ ozval se
náhle Pilbauer.</p>
<p class="mlptext">V světnici nastalo útlačné ticho.
Jevíšek pohlížel blankytně,
krátkozrace na své hosty; viděl Pilbauera nepohnutě dumat s očima
sklopenýma,
jako by něčeho vzpomínal; viděl Slavíka hrýzti se hořem výčitek a
sebemučení;
viděl komisaře, jak zmořen, znaven poklesá smutkem a slabostí chorého
dítěte.
Vždyť byste se s ním mohli srozumět, cítil, vy všichni! Byl tak
nešťastný a chtěl
jen uniknout, – jak dobře byste mu mohli rozumět!</p>
<p class="mlptext">„Mluvil jsem s ním,“ řekl váhavě.
„Nebyl nijak záhadný.“</p>
<p class="mlptext">Slavík užasle vzhlédl: „Že nebyl…?“</p>
<p class="mlptext"><span class="calibre16">„Nebyl,“
opakoval Jevíšek, „vždyť
naříkal; strašně naříkal na všechno.“</span></p>
<p class="mlptext">„Nebál jste se ho?“ ptal se komisař
náhle probuzen.</p>
<p class="mlptext">„Nebál. Kdybyste ho jen slyšeli – Ach,
jak dobře byste mu
mohli rozumět!“</p>
</div>
</body>
</html>
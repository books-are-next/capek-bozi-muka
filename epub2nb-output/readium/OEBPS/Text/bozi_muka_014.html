<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Boží muka</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection7">
<h2 class="mlpuroven1zvlastnipripady">Historie
beze slov</h2>
<p class="mlptextbez1radku">Hluboké jsou lesy v noci jako
beze dna tůň, a ty se
zamlkle díváš na hvězdu nad Melatínem, mysle na zvěř, která spí v
hloubi lesa,
na hluboký spánek všech a na vše, co v tobě nikdy neusne. Dlouhé, bez
konce
dlouhé jsou podmračné dny; kolikrát šel jsi lesem v takových dnech, ó
kroků a vzpomínek
bezpočtu, a nikdy jsi nedošel konce kroků a vzpomínek: tak dlouhé a
hluboké
jsou lesy nad Melatínem.</p>
<p class="mlptext">Ale že dnes je planoucí poledne
srpnové, – palčivé průseky
korunami a pročísnutí hvozdů srpem světla; že je tak jasný den, jako
byste
prořídly, hluboké lesy, a rozestoupily se před sluncem. Žár vypil mé
vzpomínky,
a skoro bych usnul, nevím, zda rozkoší nebo únavou, zkolébán bílými
okolíky,
jež se mi houpají nad hlavou. –</p>
<p class="mlptext">Za takového dne šel Ježek lesem,
spokojen, že na nic nemyslí a
nemůže myslit. Široce dýchá teplo mezi stromy. Utrhla se šiška, –
zapomněla se
držet, že je tak bezvětrno; koruny se zčeřily a všude se zachvělo
světlo. Ó
jaký pěkný, krásný den! Jak třpytí se stříbrem třesavé klásky metlice!
Zkonejšen radostí nebo nudou naslouchal Ježek teplému bzučení lesa.</p>
<p class="mlptext">Oslněn stál na kraji paseky, kde
neslyšně třásl se žár. Co to
tu leží? Je to člověk. Leží tváří k zemi a bez hnutí. Mouchy se pasou
na
natažené ruce, jež jich nezaplaší. Což je mrtev?</p>
<p class="mlptext">Zbožně a s hrůzou sklonil se Ježek k
napjaté ruce, jež dosud
držela starý širák. Mouchy ani neodlétly. Na zašlé podšívce bylo ještě
čísti
několik písmen: ERTA.EL SOL. Puerta del Sol<a href="../Text/bozi_muka_024.html#_ftn11" title="" class="pcalibre pcalibre1" id="_ftnref11"><span class="msofootnotereference"><span class="calibre14"><span class="msofootnotereference"><span class="calibre15">[11]</span></span></span></span></a>,
uhodl Ježek užasle a schýlil
se k tváři mrtvého. Ale tu člověk otevřel oči a řekl: „Nedal byste mi
cigaretu?“</p>
<p class="mlptext">„Milerád,“ vydechl Ježek s nemalou
úlevou a horlivostí. Člověk
si vzal cigaretu, promnul ji pečlivě a převaliv se na bok nechal si
zapálit. „Děkuji,“
řekl a zamyslil se.</p>
<p class="mlptext">Byl nemladý, prokvetlý, širokých a
neurčitých tváří; nějak
velice zhubl ve svých šatech, takže ležely na něm v divných, neživých
záhybech.
Tak tu byl natažen na boku a kouřil dívaje se nepohnutě někam k zemi.</p>
<p class="mlptext">Puerta del Sol, přemítal Ježek, Brána
Slunce; co jenom dělal
ve Španělích? Na turistu nevypadá. Snad není zdráv, že má tak svaté
oči. Puerta
del Sol v Madridě.</p>
<p class="mlptext">„Vy jste byl v Madridě?“ prořekl
nenadále.</p>
<p class="mlptext">Člověk přisvědčivě dýchl nosem a mlčel.</p>
<p class="mlptext">Mohl by říci, kdo je, přemýšlel Ježek;
slovo dá slovo, a ostatního
se dovtípíš – Mohl ostatně říci: Ano, byl jsem v Madridě; ale to není
nejvzdálenější místo, kde jsem byl, a jsou místa ještě krásnější a
život
divnější. O ledačems mohl by lhát. Hle, teď vzpomíná.</p>
<p class="mlptext">Člověk lehce mávl rukou, pohlížeje
neurčitě a zamyšleně nikam.</p>
<p class="mlptext">Snad řekne: Vidím, že se na mne díváte
se zájmem; považoval
jste mne za mrtvého a s lítostí jste se ke mně sklonil. Povím vám tedy
historii
svého života. Nevyrušujte mne, bude-li se vám něco zdát nespojité nebo
bezdůvodné. Jen čtěte na mé tváři, zda žil jsem lehce a prostě. Tak
nějak by
asi začal.</p>
<p class="mlptext">Ale člověk mlčky a pomalu kouřil,
upíraje světlé, nevidoucí
oči do nekonečna.</p>
<p class="mlptext">Jistěže něco poví, myslil si Ježek;
těžko se hledají slova pro
děj života. Budiž, počkám. – Potichu ulehl naznak. Slunce ho udeřilo v
oči a proniklo
zavřenými víčky; červené a černé kruhy se roztočily a palčivě tančí
před
očima. Teplo dýchá dlouhými, ohnivými vlnami, a Ježkovi je blaze, jako
by byl
unášen kruhy černými a červenými, přílivem táhlých vln, pohybem
nesmírným a nepostupujícím.
Kam plyne ten silný, unášející pohyb? Ach nic; jen pohyb života na svém
místě.</p>
<p class="mlptext">Náhle se obrátil. Po ruce těkal mu
světlounký mravenec, nevěda
kudy kam po ploše příliš veliké. I nás, myslil si Ježek, mravenečku, i
nás
rozčiluje svět příliš veliký: ty dálky, poutníče, ta panika neútěšná!
Proč tak
běžíš? Počkej, prodli; nic ti neudělám, třebaže jsem veliký. Ach, malý
dobrodruhu, je to jen zmatek, co tě tak pohání? divý a zoufalý zmatek
samoty?
nějaká úzkost? Kdepak je brána, kudy bys unikl?</p>
<p class="mlptext">Blízko, na dosah ruky blízko, snesl se
motýl na květ s křídly
široce rozevřenými, houpá se na bílém okolíku a kyne lehkými křídly,
svírá je a
roztahuje pohybem kouzelným a vilným, sladkým k opojení. Ach zůstaň,
rozkoši!
Nezkouzluj mé srdce tím věčným pohybem odletu! Utkvi a nech se
ukolébat,
milostná chvilko, vteřino bez rovnováhy, pokyne nevýslovný! Spanilé
setkání po
takových útrapách cesty! Čarovná křídla se panensky zachvěla, a náhle,
nepochopitelně mizí motýl, vteřina, rozkoš, jako by se za ním najednou
zavřela
brána.</p>
<p class="mlptext">Ježek se dívá nahoru. Kam to vše
ulétlo? Kam ulétáte, světelná
oblaka, v pohybu bezcílném a neunaveném? Ach, být tak unášen, pro nic
jiného,
pro příčinu nižádnou než pro velikost nebe; být tak unášen, protože
velký je
prostor a nekončí! Protože velká je touha a nekončí. Konejšivé nebe, má
duše je
mírná jako mé oči. Ale proč hledíte až za obzor, mírné oči? proč, duše
nejmírnější, vždy v sobě nalézáš démonickou ctnost neúkoje? Jak vysoko
plují
oblaka, závratně vysoko, – řekl bys, že až u bran slunce.</p>
<p class="mlptext">Puerta del Sol! Ježek se ohlédl.
Člověk, jejž byl našel, opět
usnul, a jeho tvář zdála se nejasná a ztrápená, mírná a širá – Tu Ježek
vstal,
aby ho nevzbudil, a šel teplým lesem, roztržit, bez otázky a jakoby
nasycen.
Bylo mu, jako by byl vyslechl historii života, příběh málo jasný, ale
blízký,
nespojitý, ale nicméně příběh – Bylo mu, jako by vyslechl historii
života a už
ji pozapomínal.</p>
</div>
</body>
</html>
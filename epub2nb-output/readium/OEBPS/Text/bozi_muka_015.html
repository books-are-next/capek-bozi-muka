<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Boží muka</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection7">
<h2 class="mlpuroven1zvlastnipripady">Ztracená
cesta</h2>
<p class="mlptextbez1radku">„Ale vždyť jsme ztratili
cestu!“</p>
<p class="mlptext">„Patrně.“</p>
<p class="mlptext">„Kam jsme se to dostali? Vidíte něco?
Kde je alej?“</p>
<p class="mlptext">„Nevím.“</p>
<p class="mlptext">„Kde to jsme? Viděl jste někdy, že by
tu bylo nějaké
vřesoviště?“</p>
<p class="mlptext">„Ne.“</p>
<p class="mlptext">„Ale jak jenom jsme mohli ztratit
silnici? Vždyť bychom musili
přes příkop – – Poslyšte, nešli jsme snad přes příkop?“</p>
<p class="mlptext">„Nevím.“</p>
<p class="mlptext">„To je absurdní. Vždyť se silnice
nemůže ztratit pod nohama.
Kde jste?“</p>
<p class="mlptext">„Sedl jsem si.“</p>
<p class="mlptext">„Po cestě se přece jde jinak než
travou. Tvrdě a hlasitě.
Právě tak jsem nás slyšel jít po silnici.“</p>
<p class="mlptext">„To vy jste tak hlučně šel.“</p>
<p class="mlptext">„Tím spíše! Vždyť je přímo
nemyslitelné… To je to
nejpodivnější, co jsem kdy – – Člověče, nespěte!“</p>
<p class="mlptext">„Já nespím.“</p>
<p class="mlptext">„Kde to vlastně jsme?“</p>
<p class="mlptext">Byla temná a skoro bezhvězdná noc; jen
něco světlého kamení na
zemi a malé vztyčené jalovce, podobné drobným, nepohnutým postavám; jen
zdaleka
křik sýčka vevrtával neznámou dálku do stojaté tmy.</p>
<p class="mlptext">„Nesmějte se mi,“ řekl stojící muž,
„ale mně se to nelíbí. My
jsme vůbec ztratili směr. Musíme se dostat na nějakou cestu, ať už vede
kamkoliv; cesta říká aspoň ‚kupředu‘, ale bezcestí mlčí. Bezcestí je
jaksi
cítit nekonečností; je jí tu na všech stranách kolem nás; poslyšte, to
je
nemožné postavení.“</p>
<p class="mlptext">„Sedněte si,“ řekl druhý.</p>
<p class="mlptext">„Nechci. Já si sednu až někde u cesty,
doprostřed mezi pravou
a levou ruku, abych věděl, kde jsem. Kdo jde po cestě, tomu je svět
napravo i nalevo
jenom kulisou bez významu a stěnami dlouhé chodby; ale bezcestí je jako
vrchol
hory: příliš ve vesmíru; příliš otevřeno na vše strany. Pojďme odtud!“</p>
<p class="mlptext">„Počkejte ještě, já nemohu.“</p>
<p class="mlptext">„Stalo se vám něco?“</p>
<p class="mlptext">„Nemohu. Ano, stalo se mi něco. Přišel
jsem na něco, právě
když jsme začali bloudit. Snad přesně tím okamžikem.“</p>
<p class="mlptext">„Kde to bylo?“</p>
<p class="mlptext">„Nevím. Zčistajasna se mi to vynořilo.
Už jsem na to po léta
nemyslil, a teď to přišlo samo. Snad právě proto, že jsme najednou
ztratili
cestu.“</p>
<p class="mlptext">„Nějaká vzpomínka?“</p>
<p class="mlptext">„Vzpomínka ne. Řešení. Odpověď. Něco,
co jsem hledal po celý
život, i když jsem na to nemyslil. Ó bože, je to strašně složité! Tím
se mění
můj celý život – – Všechno souvisí. Chápete to?“</p>
<p class="mlptext">„Naprosto ne.“</p>
<p class="mlptext">„Ani já ne. Patrně jsem musil sejít z
cesty, abych na to
přišel. Sejít ze všeho, co ti je známo! Proto oni chodili na poušť! Ale
opusť
dům svůj a rodinu svou; tvá logika je utkána ze zvyků a tvé cesty z
tisícerých
minulých kroků; proto sejdi ze všeho a počni bloudit, abys hledal v
neznámu.
Sebe sama pak najdeš v tom, co je nejdivnější a nejnezvyklejší.“</p>
<p class="mlptext">„To říkáte mně?“</p>
<p class="mlptext">„To říkám sobě, protože jsem to našel.
Sebe jsi našel, a nemůžeš
se poznat; a přece je to jediné, co jsi kdy hledal. Můj bože, tolik
let! A náhle
to řešení: přijde ti radostný a bezeslovný cit, že to tu je; to, co
není ještě
myšlenka, ale jenom oslňující chvíle a zázračná jistota. Poslyšte, můj
život se
patrně změní, snad se naše cesty rozejdou; ale jsem rád, že jsem ten
okamžik
zažil s vámi.“</p>
<p class="mlptext">„Kdybyste mi aspoň řekl –“</p>
<p class="mlptext">„Nemohu. Teď ještě nemohu nic
rozlišovat. Pravdu musíš zažít
jako cit, dříve než se ti stane slovem. Musíš se v ní octnout jako v
prostoru,
který nikam nevede, ale otvírá se na všechny strany; neboť tvé
přemýšlení je
jenom cesta jedním směrem, jako chodba mezi stěnami. Tvé myšlení jde
jenom
kupředu po některé z mnohých cest; ale jediná pravda nikam nejde a nemá
nikam
zamířeno, nýbrž stojí jako rozloha.“</p>
<p class="mlptext">Stojící muž mlčel a napjatě poslouchal
do dáli. V tisícerém
tichu širé noci, zdálo se mu, rozvíjí se kdesi drobný, bezhlasý rytmus.
Zdá se
zaplaven hladinou ticha, ale je tu a neústupně si razí cestu. Lidské
kroky!
daleké údery o tvrdou cestu! Stojící muž si oddechl.</p>
<p class="mlptext">„Tam tedy je silnice,“ řekl, a náhle se
podivil svému hlasu; o
tolik jasněji a barevněji zněl než prve.</p>
<p class="mlptext">Sedící muž jako by procitl. „Co?
Silnice? Vy už půjdete domů?“</p>
<p class="mlptext">„Vy tu snad chcete zůstat?“</p>
<p class="mlptext">„Ano, já vám to pak vyložím. Je to
nesmírně složité. Počkejte
ještě!“</p>
<p class="mlptext">„Vyložte mi to raději cestou.“</p>
<p class="mlptext">„Kdybych si to mohl zapsat! Co všechno
mi napadá! Ó bože, jak
nesčíslně!“</p>
<p class="mlptext">„Zapište si to doma. Já vás už dovedu.“</p>
<p class="mlptext">„Děkuji vám. Kde to jsme?“</p>
<p class="mlptext">„Nevím, jen pojďte. Dejte pozor, tady
je rokle!“</p>
<p class="mlptext">„Já nic nevidím.“</p>
<p class="mlptext">„Podejte mi ruku! Kriste, jak jsme se
sem vlastně dostali?
Pozor!“</p>
<p class="mlptext">„Počkejte, tady nemohu… Pojďme zpátky!“</p>
<p class="mlptext">„To nejde, cesta je před námi. Kde
vězíte?“</p>
<p class="mlptext">„Tady nahoře. A vy?“</p>
<p class="mlptext">„Ve vodě. Zůstaňte tam, och! Nestalo se
vám nic?“</p>
<p class="mlptext">„Ne, děkuji. Jen když jsem dole.“</p>
<p class="mlptext">„Teď pojďte za mnou. Tak!“</p>
<p class="mlptext">A oba mužové klopýtali do stráně a opět
dolů; byla to svízelná,
prorvaná půda, kde bylo jim jíti s tisícerou opatrností; bylo tu křoví,
kudy
bylo se jim prodírati; byly tu širé, obdělané lány, přes něž se pustili
bezohledně jako kanci. Konečně příkop a silnice.</p>
<p class="mlptext">„A teď mi řekněte,“ zvolal ten, který
šel napřed, „jak jsme se
vůbec mohli dostat tam nahoru?“</p>
<p class="mlptext">„Nevím,“ řekl druhý trochu stísněně,
„je to opravdu podivné.
Musil bych o tom uvažovat… Mám teď tolik co přemýšlet!“</p>
<p class="mlptext">„Povíte mi už, nač jste přišel?“</p>
<p class="mlptext">„Ano. Je to tak zvláštní s tím
zablouděním! Jistě jsem to našel
právě v tu chvíli, když jsme ztratili cestu. Kdybych už byl doma!“</p>
<p class="mlptext">„O čem to je?“</p>
<p class="mlptext">„O duši…“</p>
<p class="mlptext">Nyní vykročili oba rychle a mlčky;
prošli lesem a proběhli
vsí; několik oken lidsky svítilo v hluboké tmě; a opět otevřela se širá
a daleká
luka.</p>
<p class="mlptext">„Co tedy jste chtěl říci?“</p>
<p class="mlptext">„O čem?“</p>
<p class="mlptext">„O tom, nač jste přišel tam nahoře – O
duši.“</p>
<p class="mlptext">„Ach ano, máte pravdu. Říkal jsem, že o
duši? Vlastně to
nebylo jen to…“</p>
<p class="mlptext">„Poslyšte,“ řekl po hodně dlouhé chvíli
jeho druh, „jak je to
tedy s tou duší? Vy jste strašně roztržitý.“</p>
<p class="mlptext">„Já? Naopak. Právě jsem o tom
přemýšlel. Není to zvláštní, že
se člověk v podstatě nezná?“</p>
<p class="mlptext">„A vaše řešení?“</p>
<p class="mlptext">„Jaké řešení? To je navěky jen problém.“</p>
<p class="mlptext">„Ale vy jste měl nějaké řešení.“</p>
<p class="mlptext">„To určitě nebylo o duši. Spíše to byly
jiné otázky, o životě
vůbec… Právě jsem přemýšlel čím začít.“</p>
<p class="mlptext">„Tím, co vám nejprve vysvitlo.“</p>
<p class="mlptext">„Nejprve? To bylo jen tušení… Je to
svrchovaně nesnadno
formulovat – Opravdu nevím, co mi vysvitlo nejprve. Přišlo to všechno
tak
najednou!“</p>
<p class="mlptext">„Tedy začněte čímkoliv.“</p>
<p class="mlptext">„To nejde. Všechno bylo jeden celek…
Ano, vše to jasně
souviselo. Kdybych to jen mohl obsáhnout!“</p>
<p class="mlptext">„Povíte mi to někdy jindy?“</p>
<p class="mlptext">„Ne, raději hned teď. Jen co to trochu
spořádám. Ale mne ruší
to, jak hlasitě jdeme.“</p>
<p class="mlptext">„Sedněme si tedy.“</p>
<p class="mlptext">„Ano, děkuji vám. Především
předpokládejte… Tak jasně mi to vysvitlo
– – Za prvé z toho plyne, jak bědné a nesmyslné bylo všechno, co jsem
dosud
žil. Rázem mne to proniklo jako nůž; zděsil jsem se sama sebe a
pochopil jsem,
že tolik let, ó Bože, jsem žil jen nevýslovnou a netušenou bolest.
Tolik let!
To tedy mi vysvitlo, co jsem byl a jak jsem nevěda trpěl; a všechno
bylo marné
a mylné, a úzké jako vězení; a mně bylo strašně, když celý můj život se
mi
vytratil jako nalezená chyba. Och, mnoho vám ještě vyložím blíže. Ale
za druhé,
počkejte, za druhé –“</p>
<p class="mlptext">„Co je za druhé?“ ptal se po chvíli
soudruh.</p>
<p class="mlptext">„Počkejte, bylo v tom přece něco o
duši, ale teď nevím – Ano,
bylo v tom něco nesmírného o duši. Bože, co to vlastně bylo?“</p>
<p class="mlptext">„V jakém smyslu o duši?“</p>
<p class="mlptext">„Nevím, nebyla to vůbec slova, byla to
jen jistota – – Je to
tak unikavé!“</p>
<p class="mlptext">„Rozpomeňte se přece!“</p>
<p class="mlptext">„Ano, hned. Něco o duši? Co to bylo?“</p>
<p class="mlptext">„Jen přemýšlejte, já počkám.“</p>
<p class="mlptext">„Děkuji vám. Hned to najdu.“</p>
<p class="mlptext">Čas noci nehnutě tkvěl na černých a
beztvarých věcech. A hle,
tu první raný člověk jde prázdnou silnicí. Není to křik kohouta ve vsi?
Nepohnula
se noc ve svém tichém nitru?</p>
<p class="mlptext">„Našel jste to?“</p>
<p class="mlptext">„Ach hned. Jen něco ještě –“</p>
<p class="mlptext">Na obzoru slabounce svítalo. Země a
její věci nabývaly
chladné, přízračné bledosti; stále se zvedaly vyběleněji a ostřeji, a
bylo
světlo.</p>
<p class="mlptext">„Tak co jste našel?“</p>
<p class="mlptext">„Nevím… Uniklo mi to. Všechno jsem
ztratil, a už nikdy to
nebudu vědět.“</p>
<p class="mlptext">„A vůbec nic, docela nic vám z toho
nezůstalo?“</p>
<p class="mlptext">„Docela nic; jen to, co mi navždy
vysvitlo o mém životě.“</p>
</div>
</body>
</html>